7;Ucieczka nie zawsze oznacza wolność.    Asma Al- Atauna przenosi nas w świat bliski, aczkolwiek daleki w świadomości białego Europejczyka. Życie w Strefie Gazy to niezwykle przejmująca, przygnębiająca i wręcz niewyobrażalna walka o kolejny dzień. Autorka osobiście doświadczała przemocy i cała historia nawiązuje właśnie do jej wspomnień z dzieciństwa.   Porzuca swoje dotychczasowe życie i ucieka od rodziny. Jednak wyobrażenie krajów mlekiem i miodem płynących zderza się z rzeczywistością czyli rasizmem, złym traktowaniem mniejszości i odrzuceniem przez społeczeństwo.    Historia ukazuje również patriarchat, który jest potęgą. Podporządkowywanie kobiet mężczyznom jest w naszym społeczeństwie czymś tak powszechnym, że trudno je zauważyć - jak powietrze. Nie jest to tylko problem Bliskiego Wschodu, a również wielce „ucywilizowanej” Europy, a także Stanów Zjednoczonych, czy każdego innego zakątka na świecie.    Książka zmusza nad refleksją nad własnym życiem. Doceniajmy to co mamy i szanujemy innych bo za każdym człowiekiem stoi jakaś historia, a każdy chce się czuć szczęśliwy i bezpieczny. 
-;Temat ważny i historia ciekawa ale styl książki irytujący i koszmarny, jakby pisany przez przypadkowego autora Harleqinów. Gdyby zakryć nazwisko Łukasza Grassa na okładce to nikt by nie zgadł że "Szlag.." i "Najlepszy" to ten sam pisarz. 
6;Książka na jedno popołudnie. Nie sądzę bym zapamiętała ją na dłużej. 
9;Podróże fascynowały mnie od zawsze. Odkrywanie nieznanych miejsc kształtuje nasz światopogląd oraz poszerza horyzonty. Uczy wrażliwości, akceptacji oraz wdzięczności. Najważniejszym jednak w podróżowaniu jest sprawdzian z własnej samodzielności i zaradności. Poznajemy siebie i swoje zachowania. Nie jest łatwo wyjść ze strefy komfortu. Szczególnie góry uczą niesamowitej pokory oraz ujawniają prawdę o człowieku. Michał Jagięłło idealnie określa to czym są góry : „Góry to fascynujące laboratorium, w którym człowiek jest podmiotem i przedmiotem badań. To, co biologiczne, styka się tu z tym, co duchowe, wielkość sąsiaduje z małością, życie ze śmiercią. Tu widać „królewskość” rodzaju ludzkiego – w wymiarze duchowym – i zarazem nasz zwierzęcy rodowód."   Książka Szczyty Podróż po Himalajach to reportaż Eriki Fatland. Autorka podążała szlakiem łańcucha górskiego, zbierała historie napotkanych osób, odkrywała różnorodność kultur. Widziała jak nowoczesność zderza się z tradycją, jak religie mieszają się z wierzeniami. Każda napotkana osoba ma swoją własną historie oraz inny powód wyprawy.   Erika wplotła również mnóstwo unikatowych opowieści o reinkarnacji, o rzece Ganges, o Nanga Parbat oraz wielu innych.    Mierzymy się z ponad 600 stronami i przyznam, że nawet na moment się nie nudziłam. Dodatkowo książkę wzbogacają przepiękne ilustracje, mapki oraz zdjęcia. Autorka zabrała mnie w wyjątkową podróż, której się nie spodziewałam i która całkowicie mnie pochłonęła. 
10;Książka jest podzielona na siedem różnych opowieści i każda opowieść jest napisana przez inną autorkę. Są to różne historie, ale mają jeden wspólny temat przewodni - zimę w pensjonacie pod Bukami oraz słowa poety Edwarda Stachury.  Każda część jest inna ale również wyjątkowa, pełna ciepła i nadziei na lepsze jutro. Czytając tę książkę można z pewnością poczuć magiczną moc bieszczadzkiej zimy. 
10;Dziewczyna z miasta, nazywana przez swoich współpracowników „Landryną”, jedzie na wieś do koleżanki z pracy. Bardziej się do niej wprosiła niż była zaproszona, ale była tak podekscytowana, że koleżanka postanowiła to przecierpieć 😄 Matylda miała konkretne wyobraźnie o wsi, które okazało się trochę złudne, ale finalnie bardzo jej się tam spodobało i czuła się jak ryba w wodzie. W głębi duszy jest poczciwą, dobrą dziewczyną, z wielkim zapałem do życia. Jak sobie coś postanowi to szybko plan wciela w życie. Pozostali bohaterowie też są świetnie opisani, każdy inny i autentyczny.  Bardzo dobrze bawiłam się przy czytaniu tej książki. Nie zabrakło humoru, rodzinnych tradycji i świątecznego ciepła.  Książka w sam raz na tę porę roku. 
4;Przeczytać raz i więcej nie takie czytadełko ,miesiąc po przeczytaniu tej książki nic z niej nie pamietam 
8;Trzymająca w napięciu, początkowo wolno się rozkręca ale już później nie można się oderwać , minus za zakończenie 
7;Po kilku pierwszych stronach miałam skojarzenie do Kamikaze Kaito Jeanne, bo też obrazy, też demony. Później wyskoczył bóg. Nie, nie demon z Kuroshitsuji. A później było zabawnie. 
4;za mało twardych faktów. skąd są statystyki i dane? kto przeprowadzał podane badania i na jakiej grupie były robione? 
10;*** SĄDOWE ZNAKI ZAPYTANIA ***  Naprawdę rzadko kiedy zdarza się, aby przerywanie mi czytania groziło wybuchem bomby atomowej. I rzadko kiedy wchodzę tak głęboko w historię, aby cały wszechświat przestawał istnieć.  Przed Wami sprawca mojego gniewu, frustracji i rzucających talerzy😜  Na warszawskiej Pradze zostaje pobita bezdomna nastolatka. Sąd skazał sprawców, ale losu dziewczyny nie zmienił.Dalej codziennie przesiaduje pod sklepem licząc na czyjąś pomoc.  Był na utrzymaniu swojej dziewczyny, młodej architektki, którą terroryzował i odciął głowę maczetą, kiedy zażądała, aby zaczął dokładać się do opłat.  15-letni chłopiec z dobrego domu na oczach szkoły zamordował kolegę, który ,,podobno" był mu winny pieniądze. Jego przygotowaniom do zbrodni sekundowali rówieśnicy. Nie powstrzymał NIKT.  A co powiecie na temat fałszowania testamentów, rozrób w agencjach towarzyskich czy mordercach szukających swoich ofiar na portalach erotycznych?  Autorka od 15 lat obserwuje różne procesy na sali sądowej i próbuje odpowiedzieć na pytania: kto i dlaczego porywa się na czyn karalny? Robi to w sposób znakomity i porywający do tego stopnia, że byłam wściekła, kiedy próbowano przerywać mi czytanie. Chociaż sprawy są różne, to jednakowo fascynują, gnieżdżą się w głowach i dają mnóstwo przemyśleń, przede wszystkim jak bardzo skomplikowana jest ludzka natura, jak łatwo przychodzi czasem kogoś zabić, oszukać i jak szybko następuje wyparcie swoich czynów. Jak wiele jest kłamstw i pomówień, i jak bardzo, niezmiennie zbrodnia fascynuje.  Ogromnie Wam polecam!!! 
8;"A kto w ogóle umiałby dobrze śmiać się i żyć, jeżeliby nie poznał pierwej wojny i zwycięstwa?" 
-;Kiedy rodzina Kornelii Trzpiot zasiada do kolacji wigilijnej, nikt nie spodziewa się na jaki pomysł wpadnie seniorka rodu. Tak, ta starsza pani, będąca już po dziewięćdziesiątym roku życia potrafi potrząsnąć swoją familią. Kornelia ma marzenie, aby odnaleźć swój herb rodowy... o ile on w ogóle istnieje. Ale czy chodzi jej tak naprawdę o tytuły? Nie sądzę. A co do tego wszystkiego ma krowa Felicja? Brzmi to być może trochę dziwnie, ale uwierzcie mi, że starsza pani wie co robi. "Drzewko szczęścia " od Magdaleny Witkiewicz to kolejna omeduows odsłona twórczości autorki . Być może nie jest to książka typowo świąteczna, bo jej akcja opiewa cały rok, ale ze świętami ma troszkę wspólnego i idealnie nadaje się do relaksu pod choinką.  Ja uwielbiam @magdalenawitkiewicz z takiej zabawnej strony jej pisarstwa. Ta szybka akcja, konkretni bohaterowie, przezabawne dialogi, to jest to czego szukam kiedy potrzebuję odpoczynku z książką. To wszytko znalazłam w "Drzewku szczęścia" . Tak jak dobrze bawiłam się choćby w przypadku "Milaczka", tak samo mnóstwo radości sprawiła mi lektura najnowszej powieści Magdy. I chociaż nie przepadam za mnóstwem bohaterów w jednej powieści, bo robi się z tego galimatias, to w przypadku tej książki nie przeszkadzało mi to w ogóle. Wiele powiedzonek i tekstów wypowiadanych przez to zacne grono wyryło mi się w pamięci i zapewne długo tam zostanie. Oczywiście lekturę przepłaciłam bólem brzucha, ale spowodowany był on śmiechem, więc to pozytywny ból.  Powiem coś jeszcze, choć pewnie powtarzam się z tą tezą przy po każdej przeczytanej książce tej autorki, ale cóż... Magda Witkiewicz jest niesamowicie wszechstronną pisarką, cały czas to udowadnia i nie przestaje zaskakiwać. Dziękuję i proszę o więcej! 
7;Zuzanna Wilk, to młoda poetka, okrutnie doświadczona przez życie: adopcyjną matkę straciła, mając 10 lat, dekadę później nowotwór zabiera jej ojca, a niedługo potem jej siostra zostaje uznana za zaginioną.   Bardziej to powieść psychologiczna niż thriller. Zdecydowanie spokojniejsza niż poprzednie książki autorki, jednakże wciągająca i nie mniej ciekawa. Niewątpliwie pisarka potrafi zbudować klimat: na każdym kroku wietrzymy zbliżające się niebezpieczeństwo. Jest to w jakiś sposób stymulujące, wywołuje dreszczyk i budzi lekkie napięcie. Oczywiście nie muszę dodawać, że każdą jej książkę czyta się znakomicie, dzięki niezwykłej lekkości pióra.   Zuza w każdej mijanej kobiecie wypatruje zaginionej siostry. Gdy wokół niej zaczynają się dziać naprawdę dziwne i niewytłumaczalne rzeczy, zaczynamy się zastanawiać czy naprawdę mają one miejsce, czy to może objawy choroby psychicznej odziedziczonej po matce?  Moja wyobraźnia szaleje, w głowie pojawia się milion domysłów i spekulacji, każdy zdaje mi się podejrzany, nie wyłączając głównej bohaterki. A prawda jak zwykle okazuje się ogromnym zaskoczeniem.   "Uwikłana" jest kontynuacją cyklu "Uwikłane" Alicji Sinickiej i śmiało, można je czytać jako odrębne powieści. Przedstawia on kobiety w stanie zagrożenia i ich starania o odzyskanie kontroli nad swoim życiem.   Książkę otrzymałam od Wydawnictwa Kobiecego. 
8;Ten tom to dopiero początek trudnej i krętej drogi jaką mają przed sobą Henryk i Lena. Czy będą nią szli razem, czy osobno, tego nie wie nikt, natomiast jedno jest pewne- warto poznać ich początki. Bo właśnie o tym jest ta książka. O rozpoczęciu znajomości, która teoretycznie nie ma racji bytu. O zderzeniu się dwóch, zupełnie różnych światów i dwojga ludzi, którzy są od siebie tak różni, jak to tylko możliwe. Czy to jest miłość, przyjaźń, pożądanie, a może wybór na przekór wszystkim? Tak jak i w życiu tak i tu, nic nie jest czarne i białe. Karolina stworzyła kolejną, bardzo realistyczną opowieść, która nie pozwala nam się od niej oderwać. Pisze lekko, interesująco i tak magicznie, że nawet nie zdajemy sobie sprawy ile już stron za nami, po prostu chce się więcej i więcej. A to dopiero pierwsza część serii "W labiryncie doznań" i jedyne co czuję, to ogromny niedosyt i jest to uczucie wysoce pozytywne, bo z ogromną przyjemnością zanurzyłam się w świecie bohaterów i czuję żal, że muszę już wrócić do zwykłej, szarej codzienności ;-) Lena w życiu nie miała wiele szczęścia. Większość dzieciństwa spędziła u sióstr zakonnych, a najlepsze lata to dla niej te dzielone z rodzicami adopcyjnymi. Nie zna swoich biologicznych rodziców, nie wie skąd się wywodzi. Cały bagaż doświadczeń sprawia, że jest bardzo zamknięta w sobie, a przez to również samotna. Nie ma przyjaciół, jedyną rodziną jest dla niej pies- Bella, oraz podopieczni domu opieki, w którym pracuje. Lena jest szalenie nieśmiała, a przez to ma problemy w nawiązywaniu jakichkolwiek relacji. Jednak gdy komuś uda się ją poznać okazuje się niezwykle mądrą, interesującą, a przede wszystkim miłą dziewczyną. Nie potrafiłaby skrzywdzić nawet muchy czy źle się o kimś wyrazić. I także jej nastawienie nie ułatwia jej życia. Czy ta młoda dziewczyna będzie potrafiła się zmienić tak, by świat i ludzie nie byli dla niej już tak okrutni? Henryk to dziecko szczęścia. Urodzony w zamożnej, cenionej i sławnej rodzinie medyków, nie mógł podążać inną drogą, aniżeli wybrać zawód lekarza. Otoczony przyjaciółmi w swoim fachu oraz pięknymi, acz łatwymi kobietami. Ma słabość do blondynek i żadnego problemu by zdobywać je na nic nie znaczące- dla niego, spotkania. Już niejedna straciła dla niego głowę ale i serce, a Henryk? On nie wierzy w miłość, jedynie w dobry i szybki seks, a płeć piękną traktuje jako cel do zaspokojenia swoich dość dużych potrzeb. Ten mężczyzna jest arogancki, ma ogromne ego, szczyci się byciem szczerym aż do bólu co często staje się zwyczajnym chamstwem. Lecz choć nie sprawia dobrego wrażenia, to pod tą maską kryje się niezwykle empatyczny i chętny do niesienia pomocy człowiek. Ale czy to wystarczy by zmienił swoje nastawienie do życia i związków? Karolina stworzyła w tej książce postaci wielowymiarowe, których nie można jednoznacznie ocenić, po prostu ludzkie. Co ciekawe, i pewnie będę wyjątkiem, mnie bardziej irytowała Lena aniżeli Henio. Dlaczego? Bo była szalenie naiwna, uczuciowa i ugodowa. Ale, co warte podkreślenia, to nie jest minus tej książki, bo Lenka sama w sobie była naprawdę świetnie i spójnie wykreowana. Ogromnym plusem są tu wszelkie wzmianki na temat pracy medyka, w których czuć duży research Autorki, ale też i emanuje z nich pasja, z jaką Henryk podchodzi do zawodu.Są i elementy humorystyczne (chociażby relacja Henryk-Bella!), są wzruszające i rozrywające serce, są też denerwujące. Emocji z pewnością nie zabraknie. Zdecydowanie zabraknie Wam jednak dalszej części, bo jeszcze wiele pozostało do wyjaśnienia i mnóstwo rzeczy może się zdarzyć? Dobrych, złych? Z pewnością- wziętych z samego życia! 
8;Recenzja powstała dla @fantastyka_na_luzie  Zaczęło się niepozornie. Prosty chłop ze wsi, niczym nie wyróżniający się ani nazbyt piękny, ani inteligentny, chcąc-nie chcąc (a bardziej, jednak w drugą stronę) zostaję poinformowany przez starą karczmarkę Grubą Bolemirę: „zostaniesz moim mężem. I nie podlega to dyskusji”. Jak zarządziła, tak też się stało, ale zanim młodzi małżonkowie zdążyli się sobą nacieszyć karczmarka pada trupem, a wina za morderstwo spada na Strzebora – świeżo upieczonego męża. Przerażony wizją utraty głowy na skutek bliższego poznania z miejscowym katem ucieka w las, gdzie trafia na Marzannę – boginkę poszukiwana przez połowę królestwa. W tym samym czasie, w grodzisku zostaje skradziona tarcza powierzona mieszkańcom przez Jarowita. I jeśli nie zostanie odzyskana w ciągu dwóch dni, gniew bóstwa może zetrzeć całą wieś z powierzchni ziemi.  „Chąśba” zachwyciła mnie nie tylko intrygująca fabułą, która jest połączeniem baśniowej opowieści w słowiańskim klimacie, pełnym strzyg, wąpierzy czy rusałek, ale również rewelacyjnego kryminału z zagadką detektywistyczną. Świetnie wykreowany świat przedstawia losy zwykłych, prostych mieszkańców żyjących obok brutalnych potworów kryjących się w rzekach i lasach oraz wszechpotężnych bóstw.  Jednak tym, co mnie najbardziej zaintrygowało, była forma opowieści. Przedstawiona w formie gawędy, co rusz przerywanej anegdotami nawiązującymi do wydarzeń z przeszłości, jak doszło do tego konkretnego momentu lub odsyłającymi do wydarzeń z innego miejsca i innych bohaterów. Nadało to klimat opowieści słyszanej przy ognisku, gdy ktoś opowiada jakąś historie i co rusz dopowiada o tym, co akurat przypomniało mu się w trakcie. Taka forma niezwykle przypadła mi do gustu, ponieważ wreszcie to było coś innego! Świeżego, oryginalnego, coś, z czym do tej pory jeszcze się nie spotkałam.  Książka idealnie nada się dla fanów Wiedźmina, słowiańskości oraz osób, które lubią wyszukiwać nawiązań do legend, baśni czy innych powieści. Osób chcących pobawić się w detektywa i dopatrywać między stronami „czegoś więcej”, dodatkowego ukrytego znaczenia.  Samo zakończenie niestety nieco mnie rozczarowało. Niejasne, pozostawiające wiele kwestii niewyjaśnionych i niezaspokajające mój czytelniczy głód. Lecz jednocześnie takie, że będę powracać do tej książki myślami i zastanawiać się „a co jeśli… “. 
7;"Zakochane święta" to zbiór 11 opowiadań z przepiękną okładką i świetnym przesłaniem - książka powstała, by wspomóc fundację rak'n'roll. Przyznam, że wcześniej nie znałam twórczości żadnej z autorek, więc te opowiadania to były takie moje "pierwsze randki"... Jak wypadło? W sumie na plus. Mamy tu 11 historii - a każda inna. Podoba mi się taka różnorodność- jest coś dla nastolatek, coś subtelnego, coś przerażającego, coś z pazurem... Każde ma coś w sobie.  Z opowiadaniami jest ten problem, że są raczej krótsze i żeby było kompletne, skończone, trzeba je często upraszczać. Stąd czasami zakończenie jest takie na szybkiego, naiwne i ckliwe - ale gdyby byłaby to powieść... potencjał jest.. Dziękuję - Karolina Zielińska - Aleksandra Możejko - Monika Sawicka  - Agnieszka Kowalska-Bojar  - Ewa Maciejczuk - Aleksandra Mroczkowska  - Dakota Arizona  - K. Hellishdeer  - Justyna Nowak- Wysocka  - P.K. Farion  - A.M. Fluffy  za pokazanie różnego oblicza świąt i nowe doświadczenia czytelnicze. Najbardziej spodobało mi się, o dziwo, to najmniej świąteczne opowiadanie Agnieszki Kowalskiej-Bojar "Najgorsze czeka nas w przeszłości". Jest mroczne, przerażające, trudne i przygnębiające. I z dużym potencjałem na osobną powieść. I przy nim mam największy niedosyt i największy zarzut co do zakończenia, ale jak już wcześniej wspomniałam - opowiadania rządzą się swoimi prawami :) Wydawnictwu Plectrum dziękuję za egzemplarz do recenzji. 
2;Autorka ponoć mówi dziesięcioma językami, jednak nie ma w gruncie rzeczy nic do powiedzenia.  O piciu i braku sensu w życiu przed trzydziestką napisano lepsze książki.  Miałam nadzieję, że uda mi się zobaczyć Koreę oczami młodej osoby, ale autorka nie była w najmniejszym stopniu zainteresowana krajem, który zafundował jej stypendium. Zafiksowana na sobie egocentryczka pokazała nam na 300 stronach śmietnik w swojej głowie. Jeśli chce się zobaczyć coś podobnego wystarczy włączyć media społecznościowe bez żadnego filtru - nie trzeba o tym czytać kilkuset stron.  Książkę skończyłam z obrzydzeniem, które już dawno mi sie nie przydarzyło przy czytaniu czegokolwiek.  Mam tylko nadzieję, że ten nerwowy słowotok nie jest reprezentatywny dla całego pokolenia millenialsów 
7;Ciekawe spojrzenie na świat po kataklizmie. Warto przeczytać bo zazwyczaj w opowieściach postapo historia dzieję się dość krótko po wojnie, wirusie, wymieraniu czy w sumie obojętnie czym. Tutaj świat jest już na nowo uporządkowany, chociaż zdarzają się jeszcze artefakty starego porządku jak broń, agregaty, czy tytułowa Czarownica.  Cała opowieść jest ciekawa i wciągająca, można polecić po warunkiem, że nie oczekujesz czegoś podobnego bo Metra. W Czarownicy wszystko jest bardziej prawdopodobne i nie wiem jak to nazwać... ludzkie. 
7;Przyznam szczerze, że czekałam na tę książkę i teraz, kiedy już ją przeczytałam, to czuję pewnego rodzaju niedosyt, że ta seria dotarła do końca.  Fabuła powieści toczy się niespiesznie, i chociaż nie ma gwałtownych zwrotów akcji, trup nie ściele się gęsto, to jednak trudno się od tej lektury oderwać. Mimo pozornego spokoju, z fabuły bije jakiś dziwny tragizm. Przypadkowo poprowadzone śledztwo dziennikarsko-policyjne, które toczy się zupełnie prywatnie, bez zgody zwierzchników, w pewnym momencie zaczyna iść zupełnie innym rytmem niż to było wcześniej przyjęte. I to co na początku wydawało się oczywistym, po pewnym czasie całkowicie zmienia bieg. A gdy dodatkowo ktoś próbuje przeszkadzać to już robi się bardziej niepokojąco.  Sprawę komplikuje również fakt, że wszyscy w miasteczku jakby nabrali wody w usta, a policja ewidentnie sfałszowała akta sprawy sprzed lat.  Jest to trzecia część serii „Mroki Kopenhagi”, ale tak jak wspomniałam wcześniej, jeżeli ktoś nie przeczytał dwóch wcześniejszych (do czego gorąco zachęcam) ten śmiało może sięgnąć po tę powieść, ponieważ wspólne wszystkie trzy części mają jedynie to, że głównymi bohaterami są te same osoby, czyli dziennikarka i policjant. Heloise i Erik są wieloletnimi bardzo serdecznymi przyjaciółmi, których łączy zdecydowanie w dążeniu do celu i determinacja w odniesieniu do sprawy, którą są zainteresowani. I to bez względu czy zajmują się nią służbowo, czy podchodzą do niej z prywatnego punktu widzenia. Myślę, że ktoś, kto raz spotka się z tą parą, będzie dążył do spotkania ich ponownie.  Fabuła książki podzielona jest na krótkie rozdziały, które są jednym ciągiem wydarzeń dotyczących prowadzonej sprawy. (Dla mnie to bardzo zwodnicze, ponieważ zawsze jest tak: „jeszcze jeden rozdział i idę spać”, a potem okazuje się, że zastaje mnie świt, oczy się kleją a ja nie mam ochoty odłożyć książki 😉) Niewiele jest tutaj tak zwanych wątków drugoplanowych, czy też jak inni określają je „pobocznymi”. Cały czas jesteśmy zaangażowani w jedną sprawę dotyczącą wyjaśnienia (być może) starych zbrodni. Autorka świetnie potrafiła zmanipulować czytelnika i właściwie, kiedy domyślamy się zakończenia, ba kiedy jesteśmy pewni kto tak naprawdę zawinił… następuję coś, co z pewnością zszokuje niejednego czytelnika.  Ciekawie wykreowane osobowości głównych bohaterów to coś w rodzaju łącznika z fabułą. Cały czas coś się dzieje i chociaż tak jak wspomniałam wcześniej, akcja powieści nie należy do zbyt dynamicznych, to z całą pewnością stwierdzam, że nie można się przy niej nudzić.  Lekki styl i ładny język jakim pisze autorka to z pewnością również zasługa osoby, która przełożyła treść z języka duńskiego na polski. Polecam tę książkę szczególnie miłośnikom dobrych kryminałów, myślę, że nie zawiedzie ona nikogo, nawet jeżeli za kryminałami nie przepada. Jeśli chodzi o mnie, to przyznam szczerze, że jestem przekonana, że kto przeczyta chociaż jedną z części „Mroki Kopenhagi”, ten z pewnością zapragnie przeczytać kolejne. 
