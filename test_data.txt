6;Dobre streszczenie, aczkolwiek spodziewałem się czegoś więcej. Niektóre sytuacje są opisane w sposób niewystarczająco klarowny, w innych miejscach brakuje lat. Książka jednak zachęca do dalszego zagłębienia się w historie Związku Radzieckiego. 
3;Mam 20 lat doświadczenia w sprzedaży i muszę przyznać, że to bardzo słaba książka. Większość to rzeczy, które przewijają się od lat w literaturze "handlowej". Nie ma tu żadnych rewelacyjnych odkryć i zdecydowanie czuć małą ilość życiowego doświadczenia autora w sprzedaży. Poruszane przykłady są sztuczne i mocno "wyreżyserowane". Polecam tylko jako jedną z wielu książek na polskim rynku. 
9;Kawał historii. Muszę przyznać się do swojej niewiedzy, bo przed lekturą Ziemię Odzyskane wydawały wypełnione Polakami przywiezionymi z Kresów, wymienionych na Niemców. Książka zmieniła moje nastawienie i mam wrażenie zupełnie zaginęła pamięć o urodzonych tam Polakach. Edmund J. Osmańczyk był jednym z autochronów. Urodził się w 1913 w wiosce niedaleko Opola. Książka jest nie tylko opisem wydarzeń historycznych bezpośredniego świadka, ale jego życia. Książkę zaczyna od stwierdzenia, że przez 13 lat musiał znosić prześladowania ze strony nazistów. Opisuje historię Związku Polaków w Niemczech, reprezentującymi Polaków od wieków zamieszkujących Niemcy oraz tereny nazywane dzisiaj odzyskanymi. Naziści po dojściu do władzy prześladowani narodowe mniejszości, a Polacy z ZPwN trafili do obozów jeszcze zanim wybuchła wojna. Osmańczykowi udało się uciec do Polski, ale niedługo Niemcy wkroczyli do Polski. Poznał okupację na własnej skórze i był w Warszawie podczas powstania. Potem został korespondentem Wojska Polskiego. Koniecznie uparł zobaczyć na własne oczy zdobywanie Berlinie, a później zdawać sprawozdanie z procesu norymberskiego. Po wojnie pisał reportaże, gdzie wykazywał gorliwość do odbudowania kraju. Oprócz wspomnień, książka zawiera wiersze i teksty publicystyczne Osmańczyka. Wydanie z 1985 pełne jest zdjęć (część z nich jest drastyczna m.in. z obozów) i przepisanych dokumentów np. fragmenty pamiętnika Hansa Franka. Bardzo dobra książka, naświetlające dzieje wielu zapomnianych spraw z okresu IIWŚ, a zwłaszcza losy autochronów z Ziem Odzyskanych. 
5;"Rozejrzyjcie się wokół siebie. Macie wrażenie, że ktoś Was obserwuje? Może to stalker, seryjny morderca szukający ofiar."  Przychodzę do Was z kolejną odsłoną książek Christopher Berry Dee. Tym razem autor zapoznaje nas ze stalkerami.   Autor książki jest światowej sławy kryminologiem, który rozmawia z seryjnymi mordercami. Wnikając w głąb ich psychiki, próbując zrozumieć co kryją i dlaczego dokonali takich zbrodni.  Autor opisuje działania stalkerów, poddaję analizie ich psychikę.  Twierdzi, że morderstwo to jedynie finał. Uwielbiają śledzić, zagadywać czy kamuflować aby być blisko. Ten cały proces jest dla nich bardziej podniecający niż sam akt zabijania.  Jednak sporo jest powielania tego co już było w poprzednich książkach. Przywykłam już do samozachwytu autora.  Ta lektura nic nowego nie wniosła,a wszystkie poprzednie są za mną. Jedyne co to poznałam nowe przypadki zwyrodnialców. Rozmowy to błędny tytuł. Kolejny raz ich zabrakło. 
6;To miał być spokojny niedzielny obiad w wiejskiej rezydencji u Angkatellów w Hollow najbardziej gościnnym domu w całej Anglii. Herkules Poirot zamiast do stołu natrafia na martwego leżącego przy basenie znanego lekarza, Johna Christowa. Wśród zaproszonych gości każdy może być potencjalnym zabójcą, a specjaliście od morderstw pozostaje rozwikłanie zagadki. To ciekawa lektura, a ja pewnie nie raz sięgnę jeszcze po książki tej autorki. 
7;Mój odbiór książki jest bardzo pozytywny. Historia ciekawa, dynamiczna, i tylko momentami odrobinę przewidywalna. Zaskakujące zakończenie. 
8;Przychodzę do Was z książką autorki, która pięknie potrafi zaczarować czytelnika. Basia ma męża i córeczkę. Jej żywiołem jest scena. Dla swojej córeczki przerywa karierę i to dla niej każdej nocy śpiewa kołysankę, którą sama napisała. Jej cudowne życie pęka jak bańka, kiedy córeczka zostaje porwana. Barbara zamyka się przed całym światem i pogrąża w rozpaczy. Ucieka do bieszczadzkiej wioski gdzie... Pisząc więcej na temat fabuły książki odebrałabym Wam przyjemność czytania i poznania całej historii. Czy Basia odnajdzie spokój? Czy jej życie się ułoży? Czy to w co wierzy i czemu się oddała ma szansę na realizację? Czy dzięki kołysance odzyska to co straciła?  Historii bólu, rozpaczy, ale i szans oraz ogromnych nadziei. Autorka stworzyła piękną historię o ogromnej stracie. Mnie jako czytelniczkę rozłożyła na łopatki. Książka jeszcze dobrze się nie zaczęła, a ja już czułam ogromny smutek.  Tak bardzo wciągnęłam się w historie, tak bardzo chciałam żeby Basi udało się wyjść z tego co ciągnęło ją w dół. Piękna historia, niesamowicie poprowadzona. Splatająca się i tworząca w efekcie końcowym całość. Polecam Wam z całego serca 
8;Cała seria mnie wciągnęła. Czyta się ją bardzo szybko. Każda wciąga jeszcze bardziej. Gdybym miała wybrać, która z książek terj serii jest dla mnie numerem 1 miałabym kłopot. 
8;„Nie sztuką jest wziąć winę na siebie, mając świadomość bezkarności”.  Klasztor na końcu świat, a dokładnie w Kolnie – wyblakłe cegły, zardzewiałe kraty, szare i ponure korytarze, okna zabite deskami. Tu znalazło schronienie 40 osobliwych lokatorów – księży z zadymionymi sumieniami. Pewnego dnia opiekun tej zacnej placówki zostaje w brutalny sposób zamordowany. Władze kościelne, próbując zachować ten incydent w tajemnicy, do rozwiązania makabrycznej zagadki, powołują młodą i niedoświadczoną policjantkę Sarę Bednarek. Główne kryterium wyboru stanowiła tu głęboka wiara i posiadana wiedza merytoryczna. Kobieta podejmuje rękawice upatrując w tej sprawie swoją szansę na awans i sposób na poszerzenie horyzontów. Nie wie jednak, jak ciężka czeka ją przeprawa: 40 chłopa o szemranej opinii i jeden nawiedzony cieć. Będzie ona musiała założyć, że wszyscy mieli motyw i sposobność do zamordowania przełożonego. Na starcie pozbawiono ją jednak wszelkich narzędzi do prowadzenia śledztwa. Niczym Sherlock Holmes będzie zdana przede wszystkim na dedukcję.  Galeria osobowości zamieszkujących w klasztorze była bogata. A makabryczna inscenizacja ze śmiercią księdza w roli głównej podziałała jak zapalnik..  Czy liczba faktów do zweryfikowania przerośnie sprytną policjantkę?  Czy Sara postawi na swoim i rozegra tę grę na własnych zasadach – głośno i bezkompromisowo?  Autor po raz kolejny zaskakuje. Dotyka ważnego społecznie problemu. Nienachalnie i na chłodno pokazuje mechanizmy skamieniałej i dbającej o swój wizerunek instytucji. Nie ocenia. Nie szufladkuje. Traktuje o martwych i umierających duszach, zdeprawowanym prawie, konspiracji zakrawającej o absurd, o przemocy tej eleganckiej i nieeleganckiej, o układach i układzikach. O dążeniu do celu bez przebierania w środkach. O zemście i bezeceństwach najwyższego kalibru. O braku pokory i grzechu pychy. Brudnej prawdzie i niesprawiedliwości.  Czy Autor wsadził kij w mrowisko? Przekonajcie się sami. Polecam🔥. 
10;Książka jest naprawdę świetnie napisana, uwzględnia chyba wszystko co ważne ma każdej wyprawie - i tej krótszej i tej dalszej. Dowiesz się wszystkiego - od skomplikowanych technicznych kwestii aż do tego jak wydmuchać nos w trakcie jazdy. Bardzo podobały mi się krótkie opisy doświadczeń autora nawiązujące do omawianego zagadnienia. Polecam każdemu, zarówno amatorom jak i bardziej zaawansowanym użytkownikom jednośladów. 
8;Martyna dowiaduje się, że w przeszłości jej siostra nie zmarła z przyczyn naturalnych, tylko została zamordowana. Kobieta wstrząśnięta tą informacją wyrusza w zaśnieżone Bieszczady aby dowiedzieć się prawdy. Ma również nadzieję, że odnajdzie sprawcę. Wśród zimowych krajobrazów znalezienie miłości nie będzie trudne, gorzej z prawdą sprzed lat. Tym bardziej, że komuś zależy, żeby pewne sprawy z przeszłości nie wyszły na jaw.  Sięgając po #śniegotuliłciębielą spodziewałam się lekkiego romansu z zimowym klimatem w tle. Jednak już po przeczytaniu pierwszego zdania wiedziałam, że nie tędy droga. Otrzymałam rewelacyjną książkę obyczajową z wątkiem kryminalnym, która wciągnęła mnie od pierwszych stron. Historia w tej pozycji toczy się na dwóch płaszczyznach czasowych. Teraźniejszość w ciekawy sposób przeplata się z przeszłością pozwalając czytelnikowi poznać losy Marty ale też jej zamordowanej siostry Eweliny. To powoduje, że akcja nie zwalnia ani na chwilę a napięcie rośnie z każdą przekładaną kartką. Muszę przyznać, że Autorka zafundowała nam naprawdę ciekawą i przemyślaną fabułę, która dostarcza wielu emocji. Co tu dużo pisać...całość przez lekki styl czyta się po prostu świetnie. Polecam ❤ 
7;Wciągająca, jedynie zakończenie pozostawiło we mnie niedosyt. Chciałabym wiedzieć co dalej, jak wszystko się rozwinęło. 
8;Bardzo dobra, zasłużenie zbierająca świetne recenzje książka. Poruszająca opowieść o dwójce osieroconych dzieci imigrantów, Lucy i Samie, którzy po niespodziewanej śmierci ojca zostają same w kraju, który nie uznaje ich istnienia. Los dzieci zawsze porusza, czy to książka, reportaż czy film. C Pam Zang snuje przed czytelnikiem wyjątkową, szokującą, czasami sprawiającą wrażenie nierzeczywistej opowieść. Kilkuletnie dzieci, rodzeństwo, po śmierci ojca, głodne, brudne, przerażone, psychicznie znajdujące się w jakimś innym świecie wędrują przez opustoszały widmowy krajobraz pełen kości gigantycznych bawołów i odcisków tygrysich łap. Trudno sobie to nawet wyobrazić. A to dopiero początek. Historię poznajemy głównie z punktu widzenia starszej siostry, która opowiada ja w wyjątkowo poruszający sposób. To ona opisuje życie z Ba, czyli tatusiem, który pil i bil, ale którego kochały nad życie. Opowiada także życiu w ojczyżnie jeszcze z mamą, z innymi krewnymi. Dziewczynka opisuje także innych imigrantów, ukazuje ich ciężki los, opisuje ich wiarę w to, że w końcu uda im się znależć lepsze życie, wydobyć złoto, zmienić los. Książka łączy chińską symbolikę, duszę Chińczyka z amerykańskim snem o gorączce złota i współczesnym współczującym sercem czytelnika. To także na poły protest book i książka wręcz krzycząca pytaniem - gdzie jest miejsce dla innych, gdzie miejsce dla imigrantów, którzy od dawna budują w zasadzie każdy kraj. Szczególnie teraz, w okresie gdy od kilku lat na świecie jest tyle dramatów, exodusów związanych z imigrantami C. Pam Zang to głos wszystkich szukających szczęścia na obcym lądzie. Nie jest to łatwa lektura. Ba, powiem, że to trudna książka, nie dla każdego. Na początku może was znudzić, bo dzieje się niewiele. Możecie się zrazić trochę dziwnym sposobem pisania autorki. Jednak warto dać tej książce szansę. To fenomenalna, mądra, bardzo potrzebna i poruszająca historia, która z każdym czytelnikiem zostanie na długo. Książka C. Pam Zhang to jej debiut. Aż trudno uwierzyć, że to nie jest książka doświadczonej pisarki. Polecam. 
7;Fabuła nie jest bardzo skomplikowana, ale w miarę czytania książka coraz bardziej wciąga czytelnika. Zamiast odpowiedzi otrzymujemy ciągle więcej pytań, niedomówień i wątpliwości. 
8;Na okładce książki jest napis, że książka dla fanek Lucindy Riley. Coś w tym jest ponieważ autorka zwiewnie i lekko prowadzi nas przez historię.  Namacalnie przenosimy się w tamten czas, tamte miejsca. Czujemy lekkość mimo wydarzeń, które nie zawsze takie są. Rok 1943.Oberfals. Poznajemy losy Rosy. Piętnastoletniej dziewczyny, która zdradzona przez własnego ojca zostawia wszystko i z walizką rozpoczyna poszukiwanie swojego szczęścia.  Odnajduje je w świecie mody, gdzie poznaje między innymi Christiana Diora, chemika Charls'a, muzyka czy dewelopera.  Wszystkie te osoby będą miały na nią wpływ i będą tworzyć obrazy w jej głowie.  Rosa zaczyna projektować piękne suknie, kreacje, które każda kobieta pragnie mieć.  Czy szczęście Rosy z nią pozostanie? Czy miłość jest jej pisana? Czy brutalną przeszłość do niej powróci jak bumerang?  Wraz z otwarciem książki przenosimy się w inny świat. Nie tylko czasu, który jest wrogi, ale miejsca i opisów, które wplatają nas w świat perfum, materiałów, szminek, biżuterii.  Książka okazała się miłym zaskoczeniem.  Bardzo ciekawa historia, napisana w ciekawy sposób. Rozdzielona przez autorkę, a jednak tworząca całość i piękny obraz świata, który jest nam odległy, a jakże bliski był dla naszej bohaterki.  Cudnie byłoby obejrzeć ekranizację tej książki.  Ma chere😉 
7;Osobiste wspomnienia prosto z pola walki dość dobrze napisane 
9;Sailor jest łuczniczką i ma już określone cele w życiu - chce wziąć udział w olimpiadzie, a to wiąże się z pewnymi wyrzeczeniami. Młoda kobieta jest zaskoczona kiedy znany playboy - Hunter składa jej pewną propozycję. Co to za propozycja? Jakie konsekwencje przyniesie?   To już moje kolejne spotkanie z twórczością autorki i przyznaje, że za każdym razem jestem zachwycona przedstawionymi przez nią historiami! Tym razem oczywiście też tak było! Od tej książki po prostu nie można się oderwać, a ja uwielbiam historie z motywem hate - love. Poprzednie książki autorki były moim zdaniem bardziej wzruszające, a tutaj autorka pokazała się w innej, wcale nie gorszej odsłonie, postawiła na romans z nutą sensacji. Autorka poraz kolejny serwuje ciekawą i wciągająca fabułę oraz wyrazistych i charakternych bohaterów, których polubiłam od samego początku.  Może się wydawać, że Sailor i Hunter są jak woda i ogień, mimo odmiennych podejść do życia są bardzo zdeterminowani kiedy chcą osiągnąć zamierzony sobie cel, co doskonale udowodnili na stronach tej powieści, bo chodziło o ich przyszłość. Zderzenie się światów tej dwójki - wspólne zamieszkanie przez pół roku - gwarantuje czytelnikowi naprawdę wiele emocji, tutaj ciągle coś się dzieje, więc nie ma nawet chwili na nudę, następuje wiele nieprzewidzianych zwrotów akcji, które tylko postępują w czytelniku chęć czytania kolejnych stron. Nie obędzie się oczywiście bez tajemnic i intryg i manipulacji, które niesamowicie budują napięcie i odkrywając je powoli wszystkie puzzle wskakują na swoje miejsce.  Autorka świetnie pokazała, że miłość przychodzi znienacka, nigdy nie wiadomo w jakich okolicznościach trafi na nas oraz z czym trzeba będzie się zmierzyć, żeby zawalczyć o siebie i rodzące się uczucie. Jestem pewna, że będziecie się świetnie bawić czytając tą książkę, a ja czekam już na kolejny tom! 
2;Bardzo nieporadne. Intryga zapowiada się ciekawie, ale wraz z rozwojem akcji okazuje się tak naciągana, że zaczyna śmieszyć zamiast emocjonować. Język wypracowań szkolnych - z błędami gramatycznymi, łańcuchami powtórzeń ("w końcu musi skończyć", "niespodzianka, której się nie spodziewał" itp.), z nieznośnym natężeniem "didaskaliów" o stanie emocjonalnym i przemyśleniach bohaterów. Dialogi i wypowiedzi - drewniane. Nie twierdzę, że autorka nie ma talentu. Ale oprócz tego jej książce przydałoby się sporo ciężkiej pracy. 
8;Carys młoda kobieta, której kariera baletowa legła w gruzach po niefortunnej kontuzji, ale nie poddała się i nadal kocha balet i pracuje w branży. Niestety w miłości również nie miała szczęścia i sama wychowuje córkę, gdyż były partner odszedł od niej. Pomimo wszystkich problemów i przeszkód Carys stara się wychować Sunny jak najlepiej i uśmiechać się każdego dnia. Córeczka Carys ma zespół Downa, lecz dla bohaterki nie jest to choroba, ale coś wyjątkowego.  Sąsiad Carys, który mieszka za ścianą czasem daje popalić innym sąsiadom i zachowuje się zbyt głośno. Carys w końcu zdobywa się na odwagę i wytyka to Deacon'owi i od tego czasu jakoś tak naturalnie zaczynają ze sobą rozmawiać i się odwiedzać. Deacon bardzo chętnie spędza czas z sąsiadką i jej cudowną córeczką i nawet nie raz ratuje je z opresji i pomaga w opiece.  Praktycznie różnią się od siebie, ale tak naprawdę bardzo dużo ich łączy.  Czy sąsiedzka znajomość może przerodzić się w miłość ?  Jakie tajemnicy skrywa Deacon i przed czym uciekł z rodzinnego miasta ?   Autorkę znam i wiedziałam, że ta książka to pewniak dlatego znalazła się na mojej liście do przeczytania. Ta historia jest piękna, prawdziwa, wzruszająca i pokazuje, że trzeba walczyć o siebie i nigdy się nie poddawać. Jak to się mówi "po burzy zawsze wychodzi słońce" i też taki schemat mamy tu przedstawiony. Pięknie opowiedziana historia samotnej matki, która zmaga się z chorobą córki i każdego dnia uczy się nią opiekować. Dla Carys jest to coś wyjątkowego, coś co wyróżnia jej córkę i nigdy nie pomyślała inaczej. Cudowne jest w tej historii to że nie ma znaczenia kto jakie ma problemy, dysfunkcje czy inne wady, ale ważne jest to żeby być szczęśliwym, kochać i być kochanym. Bardzo się cieszę, że relacja między bohaterami rozwijała się naturalnie, powali uczyli się siebie i uczucie rodziło się stopniowo. Choć oczywiście nie zabrakło gorących i namiętnych scen. Zakochałam się w Deacon'ie i jego zachowaniu i trosce o Carys i Sunny. Znając autorkę to wiecie, że humor w jej książkę jest świetny i momentami śmiałam się jak szalona.  Kochani jeśli macie ochotę na piękna i nietuzinkową historię z cudownym humorem to koniecznie sięgnijcie po ten tytuł. 
9;Kapitalna przygodówka z ambicjami. Są dynamiczne zmiany akcji, cała galeria pełnokrwistych postaci, klimatyczna sceneria (klasztor) i oczywiście Adam Berg. Nie brakuje wyrafinowanych zbrodni, tajemnic rodzinnych, szczypty erotyki i bezcennych skarbów. Czyta się to świetnie, jak całą serię z Bergiem. 
7;https://czytamdlaprzyjemnosci.pl/2021/11/177-21-przeznaczenie-malgorzata-brodzik/ Powieść “Przeznaczenie” jest historią, w której czas biegnie dwutorowo. Anastazja wspomina jak poznała Pawła i opowiada o ich związku. Dzięki temu możemy lepiej poznać bohaterów oraz motywy ich działań. Narracja jest pierwszoosobowa. W tej powieści bardzo mi to odpowiadało, ponieważ odnosiłam wrażenie, że dobra znajoma przyszła do mnie i opowiada co wydarzyło się w jej życiu. A działo się dużo i szybko. Momentami miałam wrażenie, że za szybko. Były chwile, że akcja wręcz galopowała, dlatego ważne jest, by uważnie czytać, by nie pominąć żadnego szczegółu.  Emocje wśród bohaterów buzują. Często przechodząc ze skrajności w skrajność, od negatywnych do pozytywnych, rzadko są neutralne. Autorka do opisanej historii dorzuciła szczyptę erotyzmu dla podsycenia wyobraźni czytelnika. To właśnie czytelnik musi dopowiedzieć sobie resztę i wyobrazić opisywaną scenę, ponieważ pani Małgorzata w bardzo delikatny sposób opisała intymne sceny między bohaterami.  Na uwagę zasługuje wątek miłości rodzicielskiej wraz z jej blaskami i cieniami. Anastazja miała bardzo dobrych rodziców, którzy bez względu na okoliczności wspierali dorosłą córkę. Takich rodziców życzę każdemu i byście sami byli takimi rodzicami.  Polecam wam “Przeznaczenie” jako idealną lekturę, gdy chcecie miło spędzić czas. 
7;Wciągająca historia aktorki Niny Frank oraz profilera Meyera. Polecam, bo ciężko się oderwać. 
8;Moja największa fascynacja piłką nożną przypadła na MŚ we Francji w 98 roku. Mecz Anglii z Argentyną jest w moim ścisłym topie najlepszych i najbardziej emocjonujących wydarzeń sportowych. Właśnie w tym meczu Michael Owen strzelił tego pamiętnego, wspaniałego gola, jednego z najpiękniejszych w historii turniejów. Był wtedy młodym nastolatkiem, fenomenem na ustach wszystkich. Potem były wielkie sukcesy w Liverpoolu , dwa Złote Buty i Złota Piłka w 2001 roku, jako ostatni Anglik, który otrzymał tę niezwykle prestiżową nagrodę indywidualną. Pobyt w Realu Madryt, szybki powrót do Anglii do Newcastle, pasmo kontuzji, coraz słabsza szybkość i powolny upadek niegdyś wielkiego gracza. Właśnie to wszystko można przeczytać w jego biografii. Książka ukazała się z dwuletnim opóźnieniem na polskim rynku, ale to już norma. Owen imponuje szczerością, nie boi się używać mocniejszych słów, mimo wejścia na sam szczyt nie odbiła mu palma, pozostał normalny, ale zmagał się też ze swoimi demonami. Jego szczyt kariery przypadł na młode lata, a zjazd był bardzo drastyczny. Zdobywca Złotej Piłki na koniec kariery pałętał się w Stoke, czując się kompletnie zagubiony. Jednak gdy zawiesił buty na kołku odnalazł się zarówno w swoich biznesach, jak i w życiu rodzinnym. Stał się też komentatorem i ekspertem telewizyjnym. Uważam, że warto poznać jego historię. Biografia okazała się lepsza i ciekawsza niż myślałem. Polecam nie tylko fanom Ligi Angielskiej, dla nich pozycja obowiązkowa. 
7;To taka nieskomplikowana fabuła, postaci, a jednak trudno się oderwać od rwącej akcji, dużo się dzieje i to z humorem! Polecam 
7;Pierwsza część , przeczytałam już obie. Fajne, z humorem akcje, naprawdę zrelaksowanym się czytając , polecam 
8;W życiu Witkacego nie może być spokojnie. Jego duch opiekuńczy zawodzi, strach o córkę zmusza do trzymania się rzeczywistości, a codzienność emeryta, która początkowo wydaje się monotonna i nudna, z czasem nabiera kolorów. Głównie tych ciemnych, jakie wiążą się z zagrożeniem życia oraz ciężkimi emocjami. Sęp musi zmierzyć się z przeszłością i zawalczyć o swoją przyszłość. Kurczaczek nie daje zepchnąć się na drugi plan. Gniew i Smutek uparcie wracają do Torunia, by niszczyć porządek, a Kojot nie przestaje bawić się w swoje gierki. Do tego natomiast dochodzą nowi bohaterowie, którzy przyciągają do siebie, intrygują i umilają czas. Jest zabawnie, momentami nawet bardzo, ale nie brakuje powagi. Tym bardziej, że pewna sekta musi zostać odnaleziona. Sekta, która w okrutny sposób wykorzystuje kobiety.   Chyba mówię tak za każdym razem, ale to naprawdę moja ulubiona powieść Anety Jadowskiej i trudno mi uwierzyć, by coś mogło spodobać mi się bardziej. Ma drobne mankamenty, ale w żadnym razie nie psują one lektury, bo są zbyt blade i niewidoczne. Bohaterowie skrzą kolorami i trudno odmówić im wdzięku, który jest w stanie czytelnika oczarować, tym bardziej że nie brakuje w tej części różnych perspektyw (co rusz Witkacy, Kurczaczek i Sęp zamieniają się rolą bohatera, który jest w centrum). Są chwile, gdy jest mrocznie i takie, w których czuć domowe ciepło. Bywa smutno, choć dominuje czarne (częściej szare) poczucie humoru.   Aneta Jadowska, jak mało która autorka, potrafi umilać rzeczywistość i nie pozwala się nudzić. Odciąga myśli od problemów codzienności i pozwala przenieść się do świata, gdzie nie zawsze jest dobrze oraz przyjemnie, ale gdzie człowiek chce przebywać pomimo ciągłego zagrożenia. Jej styl jest lekki i przez powieść wręcz się płynie. Ma ona 528 stron, ale przeczytałam ją w jeden dzień, choć nie pamiętam, gdy ostatnim razem poznałam na raz aż tyle kartek. I wiem, że „Szamański Twist" to ostatni tom, który skupia się na Witkacym i wiem, że nie lubię, gdy historia rozwleka się na milion bezsensownych części, ale... Nic nie mogę poradzić na to, że chciałabym więcej. W końcu Praojciec wciąż czeka na skopanie pupy! 
9;„Ludziom bardzo łatwo namieszać w głowach i uwierzą we wszystko, co powiesz, o ile tylko przedstawisz im odpowiednią historię”.  Herbert Lemon prowadzący w hotelu Grand Nautilus Biuro Rzeczy Znalezionych i Violet Parma pomagająca w widmowej poradni czytelniczej kolejny raz zmierzą się legendarnym stworem i duchami przeszłości. W Widmowym Porcie w listopadzie obchodzona jest Noc Strachów. Legenda głosi, że jeśli na przystani nie odbędzie się spektakl teatrzyku cieni, a mieszkańcy nie zapalą sknoconych świeczek, to wówczas Cieniostrach zacznie polować na cienie żyjących. Tym razem w miasteczku zjawia się zawodowa trupa teatralna. Jej członkini Caliastra, magiczka o kruczoczarnych, długich włosach twierdzi, że jest ciotką chłopca. Zaczynają znikać ludzie. Pierwszą osobą jest opiekunka Violet - Jenny. Dziewczynka chce za wszelką cenę odkryć tajemnicę jej zniknięcia i prosi o pomoc swojego przyjaciela Herberta. Czy bohaterowie odkryją, co jest sztuczką, a co prawdą? Czy uda im się rozwiązać tajemnicę lampionu i uchronić mieszkańców Widmowego Portu? Nic więcej nie zdradzę…  Ta książka to skrzynia, w której czytelnik znajdzie legendarnego potwora, tajemnice i całą paletę emocji. Przeżyje z nią wspaniałą przygodę, bo wraz z bohaterami rozwiązywać będzie trudne zagadki. Gwarantuję, że czytając ją nie będziesz się nudził, ponieważ akcja rozpoczyna się od pierwszych stron i z różnym natężeniem przepływa przez wszystkie karty do ostatniej strony. Książkę czyta się lekko, ale z zapartym tchem i nierzadko z uśmiechem na twarzy. Zawiera ona fragmenty zmuszające do przemyśleń wielu spraw. Zaś o przyjaźni łączącej bohaterów wielu z nas marzy. Ilustracje oddają klimat książki. Są wisienką na torcie, którego warstwy składają się ze wspaniałej treści. To seria zaliczająca się do tej grupy książek, które wciągają i za sprawą, których zarywa się noc. Od niej nie można się oderwać. Miałam przyjemność przeczytania całej serii – jest cudowna. Mam nadzieję, że ukaże się kolejny tom, ponieważ autor nie wyjaśnia wszystkiego w tej części.  „Ludzie tak bardzo chcą zobaczyć magię, że zapominają wypatrywać sztuczki”. Przekonaj się czy Tobie, wraz z bohaterem, uda się wypatrzeć sztuczkę? Polecam. 
9;Pamiętacie może  "Bractwo Czarnego Sztyletu" ja uwielbiałam ten cykl książek o wampirach z nadnaturalnymi zdolnościami. Postanowiłam więc przeczytać coś w ten deseń i tak natrafiłam na serię Lary Adrian "Rasa Środka Nocy" i powiem wam nie zawiodłam się. Wyobraźcie sobie ,że pierwszy tom "Kiss of Midnight"  został wydany w 2007 roku czyli 14 lat Temu. A ja dopiero teraz odkryłam tą serię która jest pełna akcji ,  mrocznych tajemnic, czarnych charakterów miłości i wampirzej  namętnosci. Niestety w Polsce została wydana pierwsza seria zawierającą 11 tomów drugiej  serii  wogule nie wydano. Tak  jak i w przypadku  "Bractwa" seria nie została wydana do końca z tego powodu bardzo ubolewam.   Bardzo polecam piekną  serię o wampirach ich walce ze złem, oraz o ich pięknych partnerkach które w książce nazwane są dawczyniami życia. 
9;Pamiętacie może  "Bractwo Czarnego Sztyletu" ja uwielbiałam ten cykl książek o wampirach z nadnaturalnymi zdolnościami. Postanowiłam więc przeczytać coś w ten deseń i tak natrafiłam na serię Lary Adrian "Rasa Środka Nocy" i powiem wam nie zawiodłam się. Wyobraźcie sobie ,że pierwszy tom "Kiss of Midnight"  został wydany w 2007 roku czyli 14 lat Temu. A ja dopiero teraz odkryłam tą serię która jest pełna akcji ,  mrocznych tajemnic, czarnych charakterów miłości i wampirzej  namętnosci. Niestety w Polsce została wydana pierwsza seria zawierającą 11 tomów drugiej  serii  wogule nie wydano. Tak  jak i w przypadku  "Bractwa" seria nie została wydana do końca z tego powodu bardzo ubolewam.   Bardzo polecam piekną  serię o wampirach ich walce ze złem, oraz o ich pięknych partnerkach które w książce nazwane są dawczyniami życia. 
9;Pamiętacie może  "Bractwo Czarnego Sztyletu" ja uwielbiałam ten cykl książek o wampirach z nadnaturalnymi zdolnościami. Postanowiłam więc przeczytać coś w ten deseń i tak natrafiłam na serię Lary Adrian "Rasa Środka Nocy" i powiem wam nie zawiodłam się. Wyobraźcie sobie ,że pierwszy tom "Kiss of Midnight"  został wydany w 2007 roku czyli 14 lat Temu. A ja dopiero teraz odkryłam tą serię która jest pełna akcji ,  mrocznych tajemnic, czarnych charakterów miłości i wampirzej  namętnosci. Niestety w Polsce została wydana pierwsza seria zawierającą 11 tomów drugiej  serii  wogule nie wydano. Tak  jak i w przypadku  "Bractwa" seria nie została wydana do końca z tego powodu bardzo ubolewam.   Bardzo polecam piekną  serię o wampirach ich walce ze złem, oraz o ich pięknych partnerkach które w książce nazwane są dawczyniami życia. 
8;Michał Krawczyk to autor młodego pokolenia, którego twórczość miałam okazję poznać dzięki jego debiutanckiej książce Przypadek? nie sądzę. Dał się poznać jako człowiek z niesamowitym poczuciem humoru. przy jego poprzedniej książce umierałam ze śmiech, a czy w przypadku Kodu ze zniżką było podobnie?  Kod ze zniżką to komedia romantyczna, która bawi do łez i sprawia, że zapominamy o całym świecie. Jak to w przypadku książek Michała nie ma tu miejsca na nudę i marazm. Uwielbiam poczucie humoru tego młodego człowieka i bardzo mi odpowiada styl jego pisania i mam wrażenie, że kobiecą psychikę zna od podszewki, jest niesamowicie wnikliwy obserwatorem nas, kobiet. Pisze w sposób, że dosłownie wchodzimy w treść i możemy spojrzeć na własne zachowanie niejako z boku i z dystansem, co niestety nie zawsze wychodzi nam na plus. Kobieca psychika jest niesamowicie skomplikowana, u nas nie ma tylko czarno i biało, są wszystkie odcienie od szarości po waniliowo - budyniowy. Tak niekoniecznie zawsze oznacza tak, a przy nie należy się głęboko zastanowić czy nie jest nim rzeczywiście czy należy się zawahać, bo może akurat jest to tak. Te właśnie wszystkie niuanse naszej psychiki autor wychwytuje genialnie i ze swoim poczuciem humoru co sprawia, że niektóre dialogi są tak przerysowane, że aż absurdalne. Ale to jest właśnie znakiem rozpoznawczym Michała. Ja uwielbiam jego twórczość i wiem, że po każda książkę opatrzoną nazwiskiem Michał Krawczyk sięgnę z pewnością. Poznajcie Esterę Bidet, kobietę prawie trzydziestoletnią, która właśnie straciła pracę, męża i dzieci na horyzoncie brak, ba nawet nie ma widoków o czym naszej bohaterce nieustannie przypomina nawiedzona mamusia, która na każdym kroku wypomina naszej bohaterce staropanieństwo. Na szczęście nasza Estera ma przyjaciółki, które postanawiają zaradzić brakowi faceta i zakładają jej konto na portalu randkowym. Czy sieć jest jednak najlepszym miejscem na znalezienie tego jedynego, z którym spędzi całe życie ? i co ma do sprawy facet z telewizora? Sięgnijcie po Kod ze zniżką i przekonajcie się sami :) Mam wrażenie, że Michał jeszcze nie raz i nie dwa da nam się poznać jako autor komedii i graniczącym z absurdem poczuciem humoru. Ja lubię, a Wy jeśli jeszcze go nie znacie to sięgnijcie koniecznie po jego książki, a już szczególnie, gdy macie gorszy dzień i potrzebujecie dawki uśmiechu i humoru.  Jak to w przypadku Michała bywa wykreował on grono bohaterek tak charakterystycznych i specyficznych, że nigdzie indziej ich nie znajdziecie. Gdzie się znajduje takie przyjaciółki? W Kodzie ze zniżką jest lekko, zabawnie i przyjemnie, iście kabaretowo. Kod ze zniżką to idealna lektura na długie, ciemne popołudnie, na chandrę i jesienno - zimowe smuteczki. Polecam serdecznie, ba ta książka to cały Michał Krawczyk. 
3;Książka niestety dla mnie słaba... Długo się rozkręca 
7;Bardzo obiecujący debiut. Gdyby nie przekombinowana fabuła, ta książka byłaby debiutem znakomitym. Kibicuję autorowi z wielką nadzieją. :) 
6;Zacznę od plusów - ciekawy i oryginalny świat, mroczna tajemnica (z czasem się odsłaniająca, a odpowiedzi zadowalają zamiast zawodzić, jak to często bywa), dużo akcji. W miarę lekka w czytaniu, ale nie banalna.  Dlaczego tylko sześć gwiazdek? Po pierwsze, pomimo w miarę lekkiego stylu można się lekko pogubić - bohaterów reprezentujących różne domy/organizacje jest dość sporo (notatki były u mnie niezbędne żeby się nie pogubić kto jest kim). Po drugie, nie jest to rasowe SF, bardziej taka "literatura z fabułą umiejscowioną w przyszłości się na innej planecie". Jaka różnica? Ano taka, że SF to gatunek ambitny, dla które kosmiczna sceneria, nowoczesna maszyneria i pełnokrwista akcja stanowią jedynie pierwszy plan, w tle zaś pozostają zawsze pytania o ludzkość, cel, do którego zmierza, błędy, jakie popełnia i dylematy, jakie są przed nią stawiane. W "Trawie" nie ma tego w ogóle.  Co nie oznacza, że nie warto sięgnąć. 
6;Wszyscy skrywają tajemnice, nawet przed sobą...  Po świetnym debiucie autora "Pacjentka" musiałam sięgnąć po jego kolejną książkę.  Mariana Andros jest terapeutką grupową. Po telefonie od swojej siostrzenicy, że jedna ze studentek nie żyje postanawia zająć się sprawą. Jest to jej była uczelnia i podejrzewa, że za cudownym stowarzyszeniem Bogiń kryje się coś więcej. Edward Fosca mimo, że ma alibi zostaje głównym podejrzanym. Dlaczego wykładowca miałby zabijać studentki? Co kryją mury uniwersyteckiego stworzyszenia? Kto jest mordercą?Czy Marianie uda się wytypować mordercę?  Był to thriller, który nie zrobił na mnie jakieś ogromnego wrażenia.  Po poprzedniej książce, która była świetna liczyłam, że tu też dostanę coś wow.  A było średnio. Akcja rozkręcała się bardzo topornie. Nie mogłam dopatrzeć się powiązań poszczególnych wątków.  Ciekawym zabiegiem było podanie mordercy na samym początku. To powodowało mętlik i mieszało w głowie. Bo stanęliśmy przed pytaniem on czy nie on.  Reasumując nie była zła, ale nie było to coś czego bym oczekiwała po tak udanym debiucie. 
9;Kolejna książka o tematyce obozów zagłady i kolejne przemyślenia nad tym jakie my "mamy problemy dnia dzisiejszego"...warto się zastanowić i odpowiedzieć Sobie. Czy mamy aż tak źle. Co do książki to jedno słowo przychodzi mi do głowy NIEWIARYGODNA. 
5;Trzeci tom znacznie słabszy od pozostałych. Powtórzenie niektórych informacji. Przy całej sympatii dla pana Sumlińskiego trudno zgodzić się z uprawianą przezeń gloryfikacją powstania warszawskiego. Wszak komenda AK sabotowała rozkazy Naczelnego Wodza i winna stanąć przed sądem wojennym. Kamyczek także do ogródka wydawnictwa, korekta tekstu pozostawia bowiem wiele do życzenia. 
7;To już szóste spotkanie z Meyerem. Oczywiście książki można czytać niezależnie. Jednak jeśli chcecie poznać historię Meyera szczegółowo polecam całą serię.  Meyer to psycholog śledczy - profiler, fan tequilli. Po bójce z Kołomyjskim zaszywa się w leśnej głuszy na Podlasiu, w chacie Domana w Narwi. W okolicy dochodzi do morderstw. W kapliczce w środku lasu zostaje znalezione ciało kilkuletniego Tymka. Synka miejscowej femme fatale. Ciało jest ułożone tak jakby zostało złożone w ofierze. Dochodzi do kolejnych morderstw, a schemat działania jest podobny. Dlaczego ktoś morduje? Dlaczego osusza ciała z krwi? Kto komu podpadł? Tym razem bardzo udane spotkanie z Meyerem. Włącza się w śledztwo i nam pozwala razem z nim je prowadzić , odkrywać tropy, poznawać mroczne sekrety. Czujemy klimat małej miejscowości, gdzie aż roi się od sekretów i tajemnic, niespodziewanych zwrotów akcji i ciekawego rozwiązania. Tym razem Hubert nie zawiódł. Jedna z lepszych, jeśli nie najlepsza część. 
10;Obowiązkowa pozycja dla dosłownie każdego. Autorka w bardzo wzruszajacy sposób opisuje swoje trudne przeżycia w ciąży i na początku macierzyństwa z wcześniakami. Przeczytałam jednym tchem ze łzami w oczach. Pomaga odnaleźć sens życia i docenić małe rzeczy wokół nas. Polecam! 
8;„Sielanki” George`a Saundersa to zbiór opowiadań niosący w sobie mistrzowski poziom. Autor znany jest ze swojego talentu opowiadania historii, który mieliśmy już okazję czytać w tomie „10 grudnia”. Później dostaliśmy „Lincolna w Bardo” bardzo niecodzienną powieść, ale to na codzienności opierają się bohaterowie „Sielanek”.   Są to ludzie różni, ale łączą ich zmagania z życiem. To przeciętniacy, szarzy obywatele, często zmuszeni do wykonywania niskopłatnych, otępiających zawodów. By przeżyć, a nie żyć. Nieszczęśliwcy, którym nawet na horyzoncie nie majaczy żadna wielka zmiana. Nastrój smutku przeszywa szczypta ironii i czarny – bywa, że wisielczy – humor.   Michał Kołubkowski zadbał o doskonałe tłumaczenie, a proza choć niepozorna, faktycznie porywa. Jak to z najlepszymi opowiadaniami bywa dopiero finał daje nam sposobność zapoznania się z sensem, który pisarz stara się przekazać. Zresztą pierwsze opowiadanie uderza, a mówi o parze, która pracuje w futurystycznym parku rozrywki jako neandertalczycy. Idiotyczna i bezsensowna codzienna praca oraz zmuszanie przez pracodawcę do wypełniania podłych formularzy. Dalej jest już tylko lepiej.  Czy można wszystkie opowiadania sprowadzić do jednego mianownika? Można spróbować. Być może chodzi o życiowe pętle, z których człowiek nie jest w stanie się wyrwać. Czy robi to system, czy istota wyższa, czy brak umiejętności prowadzenia relacji międzyludzkich – nie ma znaczenia. Na pewno można dostrzec sposobność zmiany tego stanu rzeczy. I o uchwycenie przez nas tej sposobności autorowi (chyba) chodzi najbardziej. 
6;Ciekawy zbiór opowiadań, może nie jestem zachwycona całością, wzdycham ocham i acham. Ale czytało się dobrze, tłumaczka dokonała genialnej roboty. A jeśli chcecie poszerzyć krąg kulturowy książek jakie czytacie? To może być pierwszy wybór. 
8;Rewelacyjna książka. Piękne, emocjonujące historie oraz ludzie gór pokazani z nieoczywisych perspektyw. Reporterka dotarła do naprawdę ciekawych aspektów życia TOPRowcow i ich rodzin. Ta książka, w porównaniu z poprzednią zawiera chyba więcej osobistych historii, bardzo przejmujących, a czasem trudnych. Oczywiście jest też solidna porcja wiedzy o pracy ratowników i pouczających historii. Czym grozi nieodpowiedzialne zachowanie w górach? O czym należy pamiętać? Polecam każdemu, kto bywa w górach chociażby okazjonalnie. 
7;“Loveless” przedstawia historię osiemnastoletniej Georgii, która, choć kocha romanse i zaczytuje się w fanfiction, sama nigdy nie była w nikim zakochana. Podczas gdy wszyscy wokół wydają się być w związkach, dziewczynę odrzuca nawet zwykła myśl o pocałunku z drugą osobą. Nastolatka czuje się niezrozumiana i osamotniona w swoich uczuciach. Idąc na studia Georgia spodziewa się, że wreszcie doświadczy romansu niczym z filmu, jednak życie szybko udowadnia jej, że pewnych rzeczy nie można zaplanować.  Mamy tu powieść z rodzaju own voices, gdyż protagonistka jest osobą aseksualną i aromatyczną, tak jak sama Alice Oseman. Autorka napisała książkę o wyboistej drodze do zrozumienia siebie i samoakceptacji, ukazując przemianę Georgii z zagubionej dziewczyny w świadomą swojej tożsamości osobę oraz kładąc duży nacisk na to, jak ważna w życiu jest miłość platoniczna.  Trzeba pamiętać, że “Loveless” opowiada o doświadczeniach jednej osoby aro/ace. Wielu czytelników i czytelniczek odnajduje w Georgii siebie, jednak pod tymi pojęciami kryje się sporo różnych odczuć i wszystkie są tak samo ważne i prawdziwe. 
8;Czytając książkę Pani Natalii, miałam w pewnym stopniu uczucie deja vu. Nie dlatego, że już gdzieś czytałam podobną historię, a dlatego, że w głównej bohaterce zobaczyłam samą siebie. Naiwną, ciepłą i zdolną osobę, która niejednokrotnie została wykorzystana.  Ta książka otula czytelnika z każdej strony. Przyjemna, ciepła i prawdziwa. Niesamowicie zimowa i świąteczna. Pokazująca, że nadziei nie można tracić! ❤️  Z pewnością na długo w pamięci pozostanie mi urocza góralka, która dodała tej powieści niesamowitego charakteru. Jej przemyślenia i teksty były cudowne! ❤️  Zagłębiając się w losy głównej bohaterki, mojej imienniczki, miałam ochotę powiedzieć jej - Paulina, olej tego gościa i zawalcz o samą siebie! Spełnij własne marzenia! Nie potrzebujesz do nich tego faceta!  Książka trafiła w moje serce i mam nadzieję, ze kolejne powieści autorki pojawią się na mojej półce! Przepiękna historia o sile miłości, przyjaźni, a w dodatku okraszona zakopiańskim wdziękiem. 
7;“Ludzie mają więcej niż jedną cechę. Są zbiorem błędów, porażek, prób i starań.”   Choć pierwsza połowa książki była w porządku, nie nudziła mnie, czegoś mi w niej brakowało. A potem... a potem powieść absolutnie mnie poruszyła, przygniatając swoim ciężarem emocjonalnym.  Spodziewałam się całkiem niezobowiązującej młodzieżówki, w której dotyka się trudnych tematów, ale na prowadzenie wysuwa się wątek romantyczny. Jakże się myliłam! “Angst with happy ending” z debiutancką powieścią Łodygi łączy m.in. mnogość bohaterów i ich historii, kilkoro z nich pojawia się w obu tytułach, co pozwala czytelnikowi poznać ich z innej perspektywy. Druga powieść Autorki jest jednak poważniejsza, skupia się na kwestiach takich jak poszukiwanie własnej tożsamości, dręczenie, bieda, myśli samobójcze, skomplikowane relacje z rodzicami czy patologiczna sytuacja w domu. Jest też o miłości - matczynej, przyjacielskiej i do rodzeństwa.  Kilka razy dałam się zaskoczyć, ale Weronika Łodyga nie pisze książek, które mają porywać zwrotami akcji. I to jest w porządku. Podoba mi się sposób, w jaki kreuje bohaterów, którzy naprawdę są autentyczni oraz to, że potrafi ciężkie emocjonalnie sceny przełamać humorem, nie umniejszając zarazem wagi sytuacji. 
8;Borykający się z fobią społeczną Artur próbuje pogodzić problemy w domu z nadchodzącą wielkimi krokami maturą i spotkaniami z nowo poznanym chłopakiem. Jest cichy i wycofany, w przeciwieństwie do potencjalnego kandydata na partnera, Janka - chodzącego promyka słońca, od którego bije pewność siebie i pozytywne nastawienie do życia.  Bohaterów uważam za całkiem dobrze wykreowanych, szczerze ich polubiłam! Relacje między nimi przedstawiono w bardzo naturalny sposób. Książka na tle innych polskich młodzieżówek na pewno wyróżnia się wątkiem lgbtq+ – tej tematyki nadal pojawia się niewiele wśród naszych rodzimych autorów. Weronika Łodyga ukazuje może i dla niektórych aż nazbyt oczywiste, ale jakże trafne spostrzeżenia na temat funkcjonowania osób queerowych w Polsce. Zauważa, jak łatwo społeczeństwo odrzuca ludzi, którzy mają odwagę być sobą. Jednocześnie to niezwykle ciepła książka, otulająca czytelnika niczym puchaty koc - szczególnie pod koniec.   Czy "Hurt/comfort” jest powieścią wybitną? Nie, ale z całą pewnością to udany i potrzebny debiut. Miło mi się ją czytało w leniwe wieczory. Akcja toczy się dosyć spokojnie, niespiesznie, jednak kompletnie mi to nie przeszkadzało. Słuchałam audiobooka w wykonaniu Marcina Franca, bardzo polecam. 
9;Konrad to człowiek sukcesu cieszący się życiem u boku kochającej rodziny. Kinga to wycofana, zakompleksiona i chorobliwie otyła kobieta. On jest przystojnym i uwodzicielskim mężczyzną, ona utalentowaną fotografką i jego… kochanką. Po dwóch latach bezowocnego „związku”, doskonale zdając sobie sprawę, że nigdy nie będzie dla ukochanego tą pierwszą, Kinga zrywa wszelkie stosunki z Konradem. Odtrącony mężczyzna oczywiście nie może się pogodzić z tym faktem. Dla kogoś z nich właśnie rozpocznie się prawdziwy „Koszmar”…  Karolina Wójciak potrafi pisać książki pozbawione wszelakich schematów, co udowadniała już niejednokrotnie. Nie inaczej jest również w tym przypadku. „Koszmar” to kolejna książka z jej dorobku, w której Karolina porusza trudne tematy, wystawiając poglądy czytelnika na niemałą próbę. Przystojny i bogaty facet zdradza swoją piękną żonę z potwornie otyłą kobietą. Gdzie jest sens takowego zachowania? Co nim kieruje? Czego szuka u boku takiej kobiety, mając atrakcyjną żonę? O co w tym wszystkim tak naprawdę chodzi? Te i wiele innych pytań towarzyszyły mi prze bardzo długi czas lektury, wodząc za nos i raz po raz pozostawiając w stanie totalnego osłupienia.  „Koszmar” to książka, która mną wstrząsnęła. Dosłownie i dogłębnie. Wachlarz emocji, które towarzyszyły mi w trakcie jej czytania był olbrzymi, w dodatku o wielkiej sile rażenia. Autorka znowu podarowała mi thriller psychologiczny napisany w niezwykle realny sposób, co zwyczajnie potwierdza jej wielki talent. Nielekka lektura zmuszająca do refleksji na temat własnego życia i otaczającego nas świata- takie właśnie książki lubię i takie książki zawsze chętnie będę polecał innym.  Karolino- jestem Twoim wielkim fanem i ogromnie się cieszę, że postanowiłaś pisać książki. Rób do końca świata i jeden dzień dłużej… 
4;Styl graficzny - paskudny prymitywizm. A personelowi zoo chyba brakuje kompetencji, skoro żyrafy muszą pomagać przetrwać zimę egzotycznym ptakom przepychając ich kominy własnymi głowami. 
4;Chwyciłam za tą książkę ze względu na stos bardzo dobrych opinii. Wszyscy dookoła ją wychwalają. A ja po przeczytaniu nie mogę zrozumieć co w niej widzieli. Może w kolejnych tomach będzie lepiej, ale pierwszy to... najwyżej średniak.  Momentami jest bardzo ciężka do przebrnięcia, musiałam po 3x czytać jedno zdanie żeby zrozumieć sens i o czym plecie główny bohater. Raz jest napisane współczesnym językiem a zaraz w twarz dostaję kmieciami i innymi. Nie podoba mi się średniowiecze połączone ze sci-fi - może w tym problem.   Główny wątek fabuły to misja ratunkowa. Po drodze dzieje się wiele rzeczy, mniej lub bardziej ważnych. I tu jest ok.  Główny bohater, Drakkainen jest... paskudny. Mega szybki, mega zdolny, idealny tropiciel, wspomagany cyfralem - nigdy nie przegrywa a jak oberwie to ma tam medyczne sztuczki i super leczenie. Jest to bajkowe i infantylne. Jest to postać bez charakteru, wybujała i wydmuchana. Jeszcze nie spotkałam się z książką gdzie postać nie miałaby wad i skaz. Jakiejkolwiek dziury w defensywie. Już komiksy o superbohaterach mają bardziej kompleksowe postacie. No chyba, że celem tej książki było znienawidzenie głównego bohatera? Niemniej ciężko się czyta powieść oczami kogoś kogo się szczerze nie znosi.  Druga postać, która została wpleciona w historię jest dużo bardziej ciekawsza. Mimo iż została wpleciona w fabułę kompletnie randomowo i nie ma powiązania z tym co dzieje się u Drakkainena.   Ale jeszcze bardziej nie podoba mi się przedmiotowe traktowanie kobiet jako służek do łóżka - gdzie indziej niemal nie występują. Tylko i wyłącznie nałożnice. To już w grze o tron jest tego mniej. W drugiej historii mamy kobietę "stratega"/kobietę walczącą ale i tak główną i niemal jedyną jej rolą jest sypianie i dawanie lekcji seksu. 
10;Nie spodziewałam się, że tak zakończy się ta historia - pozytywne rozczarowanie :) Przyjemna, lekka.. polecam. 
10;Kolejna przeczytana książka autora i kolejne zachwyty. Dr Richard Schepard to patolog, który potrafi w bardzo intrygujący sposób opisać swoją pracę i zaciekawić czytelnika. Dla mnie, czyli osoby która lubi medycynę w literaturze jego książki to strzał w dziesiątkę. 
6;Motywująca historia, zresztą sama biegam, więc coś dla mnie. Niestety mocno się wynudziłam, podejść było kilka. Nie jest to lektura, dla której zarwałabym noc. 
10;Książka, która idealnie wpisuje się w problemy dnia dzisiejszego w naszym kraju. Przedstawiona przez autorkę lekkim piórem, przez co czyta się ją z wielką przyjemnością i kolejne kartki uciekają bardzo szybko. Dla mnie ciekawa książka, z barwnymi, charakterystycznymi bohaterami, którym zdecydowanie nie brakuje pazura. 
7;https://bojalubiekaweiksiazki.blogspot.com/2021/11/w-cieniu-twierdzy-kamila-cudnik.html 
9;https://bojalubiekaweiksiazki.blogspot.com/2021/11/jedz-jak-geniusz-max-lugavere.html 
10;Cudowne wydanie, bardzo mądrej książki! Wprost idealna dla dzieciaków. Nie dość, że uczy, bawi, to jeszcze się podoba! Przepiękne ilustracje, które przyciągają uwagę i bardzo mądre słowa zawarte w książce. Dla nas to strzał w dziesiątkę. 
8;To jest Musso jakiego uwielbiam. Polecam wszystkim niezdecydowanym. 
8;Ta niewielka książka jest świadectwem indoktrynacji dzieci w nazistowskich Niemczech. Na szczególną uwagę zasługuje fakt, że została napisana w czasie realnym przez naocznego świadka. George Zimmer nie mial wtedy wiedzy, jaką my dziś mamy. Nie mógł wiedzieć dokąd zawiedzie niemiecka młodzież ich system edukacji. Nie mógł wiedzieć, a mimo wszystko nad jego reportażem wisi złowrogi mrok. Ta książka jest ostrzeżeniem również na nas - współcześnie żyjących. Wiele z nazistowskich doktryn edukacyjnych przekłada się na reformy szkolnictwa w Polsce. Ku przestrodze. 
8;Kontynuacja adepta w pełni dorównuje poprzedniczce. Jest w niej to co powinno być w dobrym fantasy czyli akcja która nie pozwala oderwać się od książki. Głowne postacie te same ale ich wybory już nie takie jak poprzednio. Wpływ na to ma oczywiście zmiana realiów czy rozpoczeta Iwś. Wpływa to nie bagatalenie na ich wybory i wewnętrzne rozterki. 
7;Ta książka to szereg coraz to nowych ciekawostek na tematy około-uzależnieniowe. Bardzo ciekawe, ale jednak brak mi trochę, może bardziej naukowego podejścia? Mam wrażenie, że autor bardzo starał się (a może tłumacz?) przedstawić nam to w niezwykle luźnej formie i mimo kilku statystyk, motyw uzależnienia od technologii i nie tylko, wcale nie wydaje się taki zły, wydaje się być właśnie taką kolejną ciekawostką, a chyba nie tak powinno być?  Mimo tego, książkę czyta się bardzo przyjemnie, a każdą kolejną informacją chciałam się dzielić z ludźmi, bo co następna, to wydawała mi się fascynująca i miałam wrażenie, że wszyscy wokół mnie też powinni się dowiedzieć o tych rzeczach.  Polecam, jednocześnie myśląc, że gdyby autor był trochę... poważniejszy (?), może bardziej stanowczy w niektórych momentach, to książka nic by nie straciła na wartości, a może by nawet dała coś więcej. 
5;Przeciętna, dlaczego ? Jak dla mnie, kiepsko nakreślone postacie, bez szczególnych akcentów. Akcja przez 300-350 stron zwyczajnie się ciągnie.  Lubię gatunek political fiction, ale ten tytuł ogromnie mnie zmęczył. 5/10 
5;Początek był dla mnie strasznie wciągający i angażujący emocjonalnie. Żyłam dzieciństwem Davida i jego relacjami z matką oraz ojczymem. Razem z nim płakałam albo cieszyłam się.  W pewnym momencie jednak książka zaczęła mnie nudzić. Dobrnąć do końca pomógł mi świetnie nagrany audiobook. Oby II tom z powrotem zdobył moje zaangażowanie, bo inaczej niestety cienko widzę dokończenie tej książki. 
8;Ukochana książka z dzieciństwa, a po latach czyta się ją tak samo wspaniale! 
8;🎃  "Miłość i inne klątwy” to drugi tom serii “W siedlisku”. Wracamy do Babiboru ale tym razem poznamy jego jesienne oblicze: mgliste i mrocznawe. Świetnie skonstruowana intryga, żywiołowa akcja, zabawne dialogi i niełatwa do rozwiązania zagadka kryminalna... To wszystko sprawia, że książka jest nieodkładalna i czyta się ją z niesłabnącym zainteresowaniem i uśmiechem na twarzy. Autorka doskonale łączy humor z wątkiem kryminalnym, w barwny sposób opisuje krajobraz Podlasia idealnie ukazując klimat tego regionu z licznymi jego wierzeniami i tradycjami. Bohaterowie są barwni, charakterni i wyraziści. "Miłość i inne klątwy" to książka pełna humoru, niefortunnych i niezwykłych wypadków. Polecam! 
9;Tate przed laty skradł serce Cecily, kiedy uratował ją przed okrutnym ojczymem. Całe życie się nią opiekował i trzymał ją na dystans. Cecily wie, że nigdy nie będą razem, bo dzieli ich różnica ras, a Tate jest Indianinem i pragnie spłodzić potomka czystej krwi. Wie, że nigdy nie zwiąże się z Cecily, o czym wyraźnie jej zakomunikował. Minęło sporo czasu i wiele się zmieniło. Cecily osiagnęła spory sukces, zaczyna karierę i stała się samodzielna. Tate natomiast uwikłał się w polityczny skandal, który stanowi niebezpieczeństwo dla niego samego, jak i jego bliskich, w tym Cecily. Nie zmieniły się jednak uczucia Cecily, także Tate zdaje sobie sprawę z uczuć do młodej dziewczyny, którą zawsze się opiekował. Na drodze do ich związku stają jednak niebezpieczeństwa i przekonania Tate'a, który upracie się ich trzyma. Diana Palmer to autorka, po której powieści sięgam z niekłamaną przyjemnością. Dlatego wiedziałam, że nie mogę przejść obok tej pozycji obojętnie, chociaż okładka nie za specjalnie zachęcała, a opis niewiele obiecywał. I dobrze, że mnie to nie zniechęciło, bo książka wbiła mnie w fotel. Wszystko zaczęło się zwyczajnie, ale później, choć schematycznie, powieść tak mnie wciągnęła, że nie potrafiłam się od niej oderwać. Bardzo polubiłam bohaterów, chociaż czasami Tate denerwował mnie tym swoim uporem w zamierzeniu spłodzenia czystej krwi indiańskiego potomka, i kibicowałam im z całego serca. Kilkukrotnie się wzruszyłam i z wiem, że z sentymentem będę powracać do tej historii. 
7;Przeczytałem z polecenia znajomej. Niedawno rozpocząłem przygodę z czytaniem i jak na początek jest dobrze. Fajna zabawa przy rozwiązywaniu zagadek, chociaż nie przy każdej odniosłem sukces. Może były zbyt skomplikowane, a może nie zwróciłem uwagi na to, co trzeba. Trochę za szybko się skończyła, przez co nie zżyłem się aż tak z postaciami. Niemniej jednak są one wiarygodne, a ja nie żałuję zakupu. 
8;Przeprowadzka z Warszawy i zatrudnienie w roli niani to doskonała szansa dla Anety na ucieczkę przed konsekwencjami błędów przeszłości. . Obecność opiekunki w domu Nowaków burzy wypracowane wcześniej reguły. W tym domu granica między prawdą a złudzeniem jest wyjątkowo cienka. _ _ _  "Ludzie niczyi" to mroczny i trzymający w napięciu thriller psychologiczny. Ta historia wciąga od pierwszych stron, dostarcza wielu emocji i na długo zostaje w pamięci. Dobrze wykreowani bohaterowie, każdy z nich skrywa jakiś sekret. Akcja toczy się nieśpiesznie, świetnie budowany jest klimat powieści co sprawia, że książkę czyta się szybko i z niesłabnącym zainteresowaniem. W książce autorka porusza trudne tematy dotyczące porwań, zaginięć, toksycznych relacji także tych miłosnych co skłania czytelnika do przemyśleń. . Było to moje pierwsze spotkanie z twórczością tej autorki i na pewno nadrobię pozostałe książki. 
8;„Są kobiety, Filipie, w zasadzie dobre, które nie z własnej winy sprowadzają na innych ludzi nieszczęścia. Czegokolwiek się tkną, zamieniają to w tragedię” . „I to właśnie jest w kobiecie najbardziej denerwujące: zawsze ostatnie słowo musi należeć do niej. Doprowadzi człowieka do szału, a sama jest w rozkosznym humorze. Zawsze musi mieć rację. A jeśli nawet jej nie ma, to nawet własną pomyłkę potrafi obrócić na swoją korzyść. Wsadza z niewinną miną te swoje szpile…”  . Wyjątkowe butikowe wydanie od @wydawnictwoalbatros kryje w sobie mistrzowsko poprowadzoną XIXw historię, pełną tajemnic, z wyśmienitym klimatem i atmosferą, z plastycznym i wyważonym językiem, przemyślaną, momentami niecierpliwie wyczekiwaną, wyrafinowaną z wyjątkowymi charakterystycznymi postaciami a przede wszystkim Rachelą, nietuzinkową, idealnie wykreowaną, pełną tajemnic i wyjątkowego uroku. Czytałam z wielką przyjemnością, nie potrafiąc odłożyć tej historii. Chłonęłam kartkę za kartką. Życie i konwenanse arystokracji przedstawione zostały przez autorkę w bardzo przystępny sposób. A zakończenie dopełnia jedynie wyjątkowość tej pięknej i pełnej niewyjaśnionych tajemnic historii. 
10;Minimalizm w kuchni przy gotowaniu cenię jak najbardziej. Wystarczy świeży dobry produkt i można wyczarować coś bardzo dobrego. Prostego w przygotowaniu, nie wymagającego dużego nakłady pracy, kosztów, produktów. I takie też przepisy znalazłam w książce „Italia dla zielonych” @wegannerdblog wydanego przez @wydawnictwo_marginesy . Roślinna kuchnia w niej przedstawiona to też przewodnik co można zjeść we Włoszech z roślinnej kuchni, jak i przewodnik jak poruszać się po Włoszech. Przepisy, porady, ciekawostki a wszystko to pięknie wydane w formie książki, gdzie przy każdym przepisie załączone jest piękne, kolorowe zdjęcie.  . Książka ta to świetny prezent pod choinkę, dla wszystkich którzy chcą poznawać, próbować kuchni roślinnej a w szczególności poszerzać horyzonty aż po włoską kuchnię. Polecam! 
8;“Nie potrzebuję powodów, by istnieć. Nie muszę usprawiedliwiać tego, że zajmuję miejsce w tym świecie.”  Przed Wami opowieść o silnych kobietach, zdeterminowanych, by walczyć o swoje miejsce na Ziemi. O przyjaźni, miłości, rozczarowaniach i przyznawaniu się do błędów. Dodajcie do tego XVIII wiek, morskie wyprawy oraz piratów, a otrzymacie “Przewodnik dla damy po halkach i korsarstwie”.   Akcja powieści rozpoczyna się rok po zakończeniu “Poradnika dla dżentelmena o występku i cnocie" i skupia się na Felicity, siostrze Monty’ego.   Wspaniale było wrócić do barwnego świata wykreowanego przez Mackenzi Lee; do szalonych wypraw i nieidealnych bohaterów. Cenię styl pisania autorki, dzięki któremu wręcz płynie się przez książkę. Nietrudno wyobrazić sobie opisywane sceny czy mimikę bohaterów i wczuć się w klimat panujący w książce. Ukłony dla tłumaczki, która świetnie poradziła sobie z przekładem.  Druga część przygód rodzeństwa Montague nie podobała mi się aż tak, jak pierwsza. Nie znaczy to, że mnie zawiodła! Zagłębiamy się w świat pragnącej zostać lekarką Felicity, co pozwala nam dowiedzieć się więcej o jej marzeniach i lękach. Ta ambitna dziewczyna wyrusza na wyprawę, która nauczy ją wiele o samej sobie. Lekko poruszone zostają nawet tematy aseksualności i aromantyczności protagonistki, choć te konkretne słowa w książce nie padają. Fabuła chwilami wydawała mi się zbyt przewidywalna, ale nie brak w niej wartkiej akcji, poruszających momentów i humoru, który tak lubię.  Jeśli miałabym wybrać jedną rzecz, jaką powinien wynieść każdy czytelnik z tej powieści, byłoby to wielokrotnie powtarzane przez Felicity zdanie – zasługujesz, żeby tu być. 
9;"Poradnik dla dżentelmena o występku i cnocie" to fikcja historyczna, pierwsza część serii o rodzeństwie Montague. Książka, której akcja rozgrywa się w XVIII wieku opowiada o Henrym "Montym" Montague, jego siostrze Felicity oraz przyjacielu Percym. Niepokornemu Monty'emu w głowie tylko zabawa, alkohol, dziewczyny, chłopcy i... jego przyjaciel, w którym jest zakochany po uszy. Wysyłając bohaterów na tzw. Grand Tour po Europie, surowy ojciec chłopaka stawia mu warunek - zachowuj się jak na lorda przystało i nie przynoś mi wstydu, albo możesz zapomnieć o odziedziczeniu majątku. Monty szybko pakuje się w kłopoty, a my razem z nim bierzemy udział w pełnej przygód podróży.  Powieść czyta się przyjemnie i lekko, jest przezabawna, a mnie niesamowicie przypadły do gustu zarówno jej język, jak i cały XVIII-wieczny klimat zawarty w plastycznych opisach. Poruszone zostają istotne kwestie - rasizm, nieheteronormatywność, brak dostępu kobiet do edukacji, przemoc domowa. Autorka dotyka tych tematów z wyczuciem, delikatnie, jednak podkreślając ich wagę. To opowieść o tym, jak trudno odnaleźć się w świecie, który cię nie akceptuje, gdzie wszyscy wiedzą lepiej, jaką osobą powinieneś być. Jest o poczuciu zagubienia oraz podejmowaniu decyzji.  Wspaniale wykreowane, barwne postacie sprawiły, że naprawdę się z nimi zżyłam. Z każdą stroną coraz lepiej rozumiemy ich charaktery i zachowanie. A jeśli Monty Was wkurza, dajcie mu szansę, nie pożałujecie. 
8;Ben jest osobą niebinarną i używa zaimków they/them. Kiedy oznajmia to swoim rodzicom, zostaje wyrzuconx z domu. Z dnia na dzień wiele się zmienia – nowe miejsce zamieszkania, przeniesienie do innej szkoły, odnowienie kontaktu z niewidzianą od lat siostrą. Na to wszystko pojawia się Nathan, niezwykle otwarty i przyjacielski chłopak, który stara się sprawić, by Ben poczułx się dobrze w nowym miejscu. Tylko czy Ben będzie w stanie mu zaufać?  Mason Deaver porusza nie tylko temat niebinarności, ale także depresji, zaburzeń lękowych i ataków paniki. Bardzo chciałabym, żeby ta książka dotarła do osób, które zmagają się z podobnymi problemami, co Ben. By poczuły, że nie są same. Tego pragnęła też osoba autorska, o czym napisała w posłowiu.  To szczera, poruszająca młodzieżówka, zabawna i urocza w odpowiednich momentach. Czy mogłaby mieć kilkadziesiąt stron więcej? Pozwolić czytelnikowi lepiej poznać niektórych bohaterów? Jasne. Mimo to uważam “I wish you all the best” za wartościową i potrzebną książkę, do której z pewnością wrócę po raz trzeci, czwarty, a może nawet piąty. 
7;Evelyn Hugo nie istniała naprawdę, ale jest to postać tak realna, że niemal spodziewałam się znaleźć jej stronę na Wikipedii i setki zdjęć z premier filmowych.  Życie Evelyn było nieustanną walką o wybicie się i utrzymanie na powierzchni aktorskiego świata. Podążając za swoim marzeniem wiele poświęciła, a ludzie uważnie obserwowali każdy jej krok. Hugo udało się jednak zachować pewne rzeczy dla siebie. Gdy po latach decyduje, że czas je ujawnić, wkraczamy my, czytelnicy, po czym płyniemy wraz z opowieścią aktorki, poznając całą prawdę o niej.  Dla mnie historia Evelyn okazała się wyborem idealnym na zastój czytelniczy. Naprawdę miło się jej słuchało w audiobooku, nie nudziła mnie, wyczekiwałam wielkiego finału, a ten mnie nie zawiódł. Podobały mi się realistyczne postacie oraz to, że poruszono wątki dyskryminacji rasowej i ze względu na orientację seksualną.  Pojawia się jedno “ale”. Powieść Taylor Jenkins Reid mnie nie zachwyciła. Po tylu wychwalających ją recenzjach spodziewałam się chyba fajerwerków; miała powalić na kolana. Tak się nie stało, co nie zmienia faktu, że jest to wciągająca lektura z intrygującą bohaterką o silnym charakterze. 
9;Zapraszam Was do świata, w którym otrzymacie kawę ze szczyptą posypki wzmacniającej pamięć, poznacie gang stuletnich staruszek oraz piekielnego ogara reagującego na “kici, kici”. Nie sposób się tutaj nudzić!  “Cud, miód, Malina” to zbiór opowiadań o Koźlaczkach – wyjątkowych wiedźmach z Zielonego Jaru. Choć większość opowieści przedstawiono z perspektywy Maliny, inne członkinie rodziny również dostają w nich swoje pięć minut. Bardzo polubiłam Malinę czy Jadzię, ale słuchajcie, Narcyza to dopiero babka! Wybrałabym się z nią na wyprawę dookoła świata, a co!  Moimi ulubionymi opowiadaniami zostały “Eskapada Narcyzy Koźlak” i “Trup z jasnego nieba”, ale na próżno szukać tutaj historii nieciekawej. Książki przesłuchałam w audiobooku wspaniale przeczytanym przez Zuzannę Galię. Jej głos i sposób interpretacji tekstu sprawiły, że słuchało się tego niezwykle przyjemnie. Warto jednak zerknąć również do ebooka czy wersji papierowej, gdzie znajdziemy drzewo genealogiczne Koźlaczek i kilka ilustracji.  Oto książka nietuzinkowa, pełna ciepła, humoru i magii. Koźlaczki cechuje zawziętość, waleczność oraz pomysłowość, a przy tym są kobietami nieobliczalnymi i lekko szalonymi. Za inne członkinie rodziny dałyby się pokroić na kawałeczki, nawet jeśli kłótnie nie są u nich rzadkością. Podziwiam wyobraźnię pani Jadowskiej, dziękuję za stworzenie tych opowiadań i proszę o więcej. 
8;Pewnego lipcowego popołudnia dochodzi do zuchwałej kradzieży. Ktoś kradnie ze sklepu Społem wszystkie śledzie, które miały trafić na kanapki mające być poczęstunkiem na przyjęciu w ratuszu. Komisarz Psota i młodsza aspirantka Walerka Koczy ruszają na miejsce zbrodni. Podejrzenie pada na Kocią Szajkę: Komandosa - jej szefa oraz sześciu pozostałych kotów - jednookiego Morfeusza - sekretarza Szajki, bliźniaków Pikseli, Bronkę od Cieślarów mówiącą gwarą, Poziomkę i Lolę, którym daleko do miana prawdziwych łotrów. Jakiś czas później komisarz przekonany przez Walerkę o ich niewinności, postanawia poprosić bandę Komandosa o pomoc w śledztwie. Czy uda im się sprostać zadaniu i schwytać złodzieja? Kto nim jest? Czy uda się jeszcze uratować przyjęcie? To książka nie tylko dla miłośników kotów. To ciekawie napisany przewodnik po Cieszynie, który jest naprawdę bardzo ładnym przygranicznym miasteczkiem, z wieloma atrakcjami turystycznymi, jak wymienione w niej m.in. studnia Trzech Braci, urokliwy rynek otoczony pięknymi zabytkowymi kamienicami i ratuszem oraz stojącą na środku barokową studnią Św. Floriana. Autentyczna jest także kawiarnio - księgarnia Kornel i Przyjaciele. Czytałam opinie, w których pisano, że w książce jest dużo trudnych słów. Myślę, że nie ma ich tak dużo, a dzieciom w wieku 8+ nie powinny sprawić szczególnego kłopotu. Gwara śląska, którą posługuje się Bronka jest od razu tłumaczona, zatem treść jest w pełni zrozumiała. Mój syn jest fanem książek detektywistycznych, ta podobała mu się na tyle, że od razu sięgnął po drugi tom. I to niech będzie moją rekomendacją "Kociej Szajki i zagadki zniknięcia śledzi" autorstwa Agaty Romaniuk. 
7;“Grobowa cisza, żałobny zgiełk” to powieść szkatułkowa, która zawiera kilkanaście opowiadań. Każde można czytać bez znajomości reszty, ale są ze sobą połączone drobnymi elementami lub postaciami. Pojawia się okazja ku temu, by pobawić się w detektywa i szukać powiązań między historiami. Muszę przyznać, że była to dobra zabawa.  Dawno nie miałam okazji przeczytać tak groteskowej pozycji. Opowiadania oscylują wokół tematu śmierci, samotności i przemijania, a im dalej w las, tym bardziej osobliwie. Każda z historii intrygowała mnie, jednocześnie niepokojąc. Niestety opowiadania były nierówne, bardziej podobała mi się pierwsza połowa powieści.  Jest w „Grobowej ciszy” coś niezwykłego, niepozwalającego o sobie ot tak zapomnieć. Jeśli zdecyduję się przeczytać ją po raz drugi, zapewne zwrócę uwagę na szczegóły, które tym razem mi umknęły. 
8;Książka świetna, (jeśli ktoś lubi formę dzienników, szczególnie wojenno-obyczajowo-lekarskich). Jest to dziennik chirurga z niemałym stażem i doświadczeniem wysłąnego na front leningradzki i poźnieij na kolejne. Poza operowaniem jeździ organizuje i nadzoruje prace szpitali, prowadzi szkolenia. nie ma bohaterskich czynów, są za to czyny codzienne równie wielkie jak operowanie pacjenta przez wiele godzin trudniejsza metodą dla większej szansy jego przeżycia. Niektóre noty są zdawkowe, inne dłuższe. Na plan pierwszy wysuwa się często suche relacjonowanie dnia codziennego czasami uzupełnione o drobny opis jakiejś sytuacji ale w miarę czytania zaczyna się wyłaniać obraz związku radzieckiego, to przez co przechodzili ludzie tam na froncie, i nie mam tu na myśli tylko samego autora dzienników ale też stale zmieniających się ludzi wokół niego, ich krótkich historii, które przy odrobinie większej wiedzy o tamtych czasach pookazują z zdawkowych zdaniach ogrom tego co przeszli. np. autor opisuje swój przyjazd do oblężonego Leningradu - (piszę z pamięci)" W ich domu (gospodarzy) oczywiście nie ma już psa i kota - dawno zjedli, mimo to upierają się mnie skromnie ale ugościć. Jest mi niezręcznie .... W instytucie (Pawłowa) o dziwo zachowało się parę psów" i to wszystko nie ma rozwlekłego rozwodzenia się na temat zabitych i zjedzonych z głodu zwierząt bo to tak było tam oczywiste ze na cała książkę te raptem 4 zdania muszą wystarczyć. Większość wpisów książki jest oszczędna w zdania, ale te które są nabierają przez to większej wagi. Ogrom i potworność tego co ludzie doświadczyli na wojnie nie jest tu budowana dużym opisem czy narastającym napięciem lub dylematami moralnymi, krótko, zdawkowo tyle żeby zanotować w wolnej chwili i kontynuować obowiązki. Niektóre za to krótko opisane sceny starczyły by dziś komuś na napisanie co najmniej rozdziału jak wielokrotnie krótko opisane ucieczki przed ostrzałem czy próby przedarcia się do jakiegoś szpitala polowego lub gdy babka przyniosła ranne niemowlę syna swej zaginionej córki która była kochanka Niemca i "zagineła" jak tylko Niemcy odeszli. Gdzie najwyraźniej matka wie jaki spotkał los jej kolaborującą córkę.  Świetnie mi się czytało, mimo języka który dziś odszedł miejscami w zapomnienie i niejasnej dla laika terminologii medycznej (na szczęście na końcu książki jest krótkie wyjaśnienie niektórych terminów a resztę poda wujek google). Owszem jest indoktrynacja i pisanie w paru miejscach pod Partię ale mając na uwadze ze wydano ją dopiero w latach 60 to i tak jest tego naprawdę niewiele. Lubię dzienniki szczególnie te pełne opisów dnia codziennego czy nawet bogate w rozważania ale pierwszy raz przypadł mi do gustu ten zdawkowy, rzeczowy styl. Polecam. 
5;W Łodzi odnaleziono zwłoki małżeństwa – ich palce odcięto, a w ustach umieszczono ciała martwych ptaków. Policja nie ma żadnych tropów, jednak wkrótce morderca ponownie daje o sobie znać...  Intrygujący początek przeszedł w niespieszną akcję, która wkrótce wywołała u mnie powątpiewanie, czy na pewno chcę czytać dalej. Kontynuowałam lekturę, bo ciekawiło mnie, kto stoi za morderstwami i co go motywuje. Gdy mniej więcej w połowie akcja nabrała tempa, czytało się całkiem szybko – szczególnie pod koniec, bo wtedy rozdziały robiły się coraz krótsze, a rozwiązanie zagadki czekało tuż za rogiem. Autor miał interesujący pomysł na fabułę i potrafił zaciekawić czytelnika na tyle, by ten chciał dotrwać do wielkiego finału. To były plusy, teraz będę się czepiać.  Ów finał – z tego co słyszałam – miał wbijać w fotel. No nie wbił. Dla mnie zakończenie było po prostu średnie; po części przewidywalne, a jednocześnie mało wiarygodne. Co jeszcze? Ta książka jest przegadana. Część dialogów, opisów czy komentarzy nt. sytuacji w Polsce można było wyrzucić i fabuła w żaden sposób by na tym nie ucierpiała. W oczy rzucają się powtórzenia oraz błędy typu “mocno podkreślę, że bohaterka ma na sobie golf, ale zapomnę o tym stronę później i ubiorę ją w koszulę z guzikami”. Czy coś jednak pobije scenę, w której Autor pomylił pojęcie niebinarności z biseksualnością? Te szczegóły nie miały znaczenia dla fabuły, ale wpływały na odbiór całości.  Meh. To najlepsze słowo na podsumowanie moich uczuć względem tej pozycji. Zapowiadało się interesująco, wyszło tak sobie. Zbyt wiele razy wywróciłam oczami podczas czytania. 
9;Świetnie napisana... prawdziwa historia prawdziwego "szpiega". 
8;Julia Magdalena Grabsky i Paweł Mateusz Tomach stworzyli coś na kształt poradnika z dokładnymi przykładami.  Ich książka przedstawia historie 9 kobiet, które dopiero co wkraczają w świat dorosłych. Te młode istoty starają się poznać same siebie i zdecydować kim tak właściwie są. Aby to uczynić dopuszczają do siebie ludzi, którzy nie zawsze chcą tylko ich dobra. Mamy tutaj rozpędzone pożądaniem dziewczyny gotowe być z pierwszym, lepszym napotkanym osobnikiem płci męskiej. Ale również takie, które od początku do końca planują swoje przyszłe życie u boku ukochanego mężczyzny. Albo inne zwabione do czeluści zła i przymuszone.  Autorzy przedstawiając te opowieści pozwalają na to, aby czytelnik mógł dopasować się do każdej postaci i postawić w jej sytuacji. Pomyśleć co ja bym zrobiła na miejscu tej kobiety. Na końcu tej publikacji znajdują się dwa rozdziały poświęcone dokładnemu wyjaśnieniu pojęć użytych w opowieściach, mogłoby wydawać się to zbędne, bo zapewne większość doskonale zdaje sobie ze wszystkiego sprawę. Jednak fachowy język tekstu pozwala na spojrzenie na całość z innej, dalszej perspektywy i ponowne ocenienie wcześniej przeczytanych zwierzeń. "9 kobiet" to połączenie radości, bólu zagubienia, rozpaczy i niewiedzy. Autorzy starają się przekazać, że miłość i czystość to swoiste skarby, które należy pielęgnować i ofiarowywać jedynie tym, którzy na to zasługują, i których jesteśmy pewni.  Muszę przyznać, że niektóre z opowieści były naprawdę wstrząsające, niezwykle realistyczny obraz doświadczeń, wręcz utrwalił mi się w pamięci. Może nie jest to książka dla każdego, ale jej przesłanie już zdecydowanie powinno być. 
5;Dostałam tę książkę jako prezent. Zapowiadała się niezwykle ciekawie, ale zdecydowanie mnie zawiodła. Przede wszystkim są to historie psiaków z Australii, a nie z całego świata. Strony ciągną się jak flaki z olejem, napisana nieprzystępnie. Na plus jednak jest to, że każdy rozdział jest odrębną historią, wiec bez problemu robiłam sobie przerwy na inne książki, gdy tylko się zmęczyłam. Dużo niepotrzebnych nazw, skrótów, cytatów, które wybijają z rytmu. Same losy piesków przecudowne - czasem smutne, czasem śmieszne, a niekiedy zaskakujące. Na pewno jestem bogatsza o kilka ciekawostek ze świata zwierząt i Australii. Pozycję oceniam jednak na przeciętną. 
6;CAWPILE rating: 6.14/10*  O nie, pierwsza książka Hoover, która mnie zawiodła...  Powiem tak - styl jak zawsze był przyjemny i szybki w czytaniu. Fabuła była stosunkowo wciągająca, a romantyczny motyw był z pewnością najlepiej poprowadzony. Jednak jak na thriller psychologiczny to było słabo. Taka książka powinna igrać z moim umysłem, a to tutaj zrobiło niewiele. Nie powiem, były momenty lekko niepokojące, sama autobiografia Verity była bardzo popieprzona, ale ogólnie całokształt mnie nie zachwycił. Nawet nie zadowolił, no niestety. 
10;Zaczynałam tę lekturę z pewnym sceptycyzmem i oporami przed spodziewaną nadmierną egzaltacją. Zakończyłam z poczuciem zachwytu. Ta fascynująca lektura odmienia. Koniecznie do przeczytania przez każdego katolika. 
8;Spodobał mi się gawędziarski styl historii i zdarzeń opowiedzianych w tej książce. Myślę, że jest warta polecenia każdemu, kto w górach był lub planuje się do nich wybrać, nieważne czy w sezonie letnim czy zimowym.  Myślę, że główną zaletą tej książki są jej walory edukacyjne. Opisane w niej sytuacje zarówno przeciętnych turystów jak i doświadczonych taterników mogą w czytelniku obudzić pokorę i szacunek do pracy TOPR-owców oraz pomóc w lepszym wyobrażeniu z czym przyjdzie się mierzyć nam na szlakach i jak rozsądniej przygotować się do wycieczki.  Myślę, że świetnym pomysłem było poświecenie kilku kartek na napiętnowanie nieodpowiedzialnych turystów, którzy swoim nieprzygotowaniem i roszczeniowym podejściem bezczelnie narażają siebie i co gorsza ratowników, którzy jak wspomniane jest to w książce wynagradzani są niewspółmiernie lub wcale za swoje poświęcenie i determinację w niesieniu pomocy innym. 
7;Dobra kontynuacja przygód policyjnej ekipy ze Sztokholmu.  Po przeczytaniu poprzedniej części czepiałam się, że życie prywatne bohaterów (w przeważającej części niezbyt ciekawe, niestety) zdominowało książkę i śledztwo zdawało się być tylko dodatkiem do ich perypetii i kłopotów; tym razem więc mogę się czuć usatysfakcjonowana, bo autorzy zachowali równowagę, a wątki z życia prywatnego poszczególnych postaci fajnie przeplatają się z najnowszą sprawą, którą muszą rozwiązać. Co do dochodzenia kryminalnego: ciekawie wymyślona i poprowadzona fabuła. Seryjny gwałciciel i postrach kobiet w Uppsali okazuje się być kimś innym niż mogłoby się wydawać, a za bezsensownymi z pozoru atakami kryje się mroczna tajemnica z przeszłości ofiar. Mocne i (jak dla mnie) zaskakujące zakończenie. Zarówno jeśli chodzi o sprawcę, jak i o własne sprawy niektórych bohaterów.  Jak tylko pokaże się na rynku siódma część cyklu, sięgnę po nią bez wahania. 
9;Zbiór na najwyższym poziomie - doboru, tłumaczenia, estetyki wydania. Przekrojowy, zawierający pozycje zapadające w pamięć, odsłaniający przez czytelnikiem pogmatwane dzieje chińskiej kultury (a także i historii). 
10;'Państwo Miecława' J. Bieniak  Plusy:   + dogłębna analiza źródeł i zagadnienia państwa Miecława, + wykorzystanie obszernej bazy źródłowej, w tym źródeł archeologicznych, + dotarcie przez autora do nowych źródeł i ich umiejętne wykorzystanie, + omówienie polityki i osoby Miecława, + przedstawienie zasięgu terytorialnego państwa Miecława, + J. Bieniak opierając się na dowodach w nowy sposób nakreślił sylwetkę Miecława nie jako uzurpatora, lecz przedstawiciela dynastii Piastów lub lokalnej dynastii mazowieckiej, który był kontynuatorem pierwszej monarchii wczesnopolskiej prowadzącym niezależną politykę. Przedstawia też Miecława jako władcę ratującego ludność polską po najeździe Brzetysława, który udzielił jej schronienia na Mazowszu  Minusy:   - skomplikowany język naukowy stosowany przez autora  
8;Ta książka to przede wszystkim cudowna, świąteczna i ciepła historia, znakomita fabuła oraz fantastyczni bohaterowie. Nie da się przejść obojętnie obok tak ciepłej powieści! To dojrzały świat pełen nostalgii, dzięki któremu możemy uczyć się na błędach.   Autorka doskonale ukazała ludzkie dylematy, problemy i zagwozdki. Genialnie stworzone klimatyczne miasteczko, to miejsce, do którego aż chce się wracać. Tym razem autorka dobitnie ukazała ważność chwili, jej magię i atmosferę. Pokazała, że ludzie, zwłaszcza w dzisiejszych czasach, rzadko kiedy dostrzegają to, co mają tuż pod własnym nosem.  W tej książce zdecydowanie nie ma miejsca na nudne, nic nie znaczące wątki. Ogrom niesztampowych postaci, zwyczaje, rozmowy, atmosfera - to wszystko dodaje uroku tej powieści.  Uważam, ze warto sięgnąć po tę książkę, chociażby by poznać ważne, bardzo aktualne przesłanie. Myślę, ze czasem warto sięgnąć po taką książkę, która ma wpływ na czytelnika i czasem może zmienić coś w postrzeganiu świata.  Polecam z całego serca! ❤️ 
5;„Problem z książkami polega na tym, że kiedyś się kończą. Uwodzą cię. Rozkładają przed tobą nogi i wciągają cię do środka. Wchodzisz w nie głęboko, zostawiając wszystko, co miałeś, zrywasz wszelkie więzy łączące cię ze światem i podoba ci się w nich, i już nie potrzebujesz więzów, rzeczy, i wtedy książka się kończy. Treść ulatuje. Przewracasz stronę, a tam nic nie ma.”  Bardzo żałuję, że dowiedziałam się o tej książce dopiero po oglądnięciu serialu. Z tego względu nie mogłam się w nią w pełni wciągnąć, znałam mniej więcej przebieg wydarzeń. Wydaje mi się, że wywarłaby na mnie większe wrażenie, gdybym nie zetknęła się wcześniej z tą historią. Mimo to, całość oceniam dość pozytywnie, miła, niewymagająca lektura na jesienny wieczór, ciekawa zwłaszcza w kontekście narracji pozwalającej zagłębić się w przemyślenia i sposób rozumowania głównego bohatera. 
2;Dekadę po premierze książka nie ma żadnej wartości. Wiele linków nieaktywnych, wiele polecanych aplikacji w ogóle nie działa, a jak już działają to wyglądają zupełnie inaczej.  Nawet pomijając wątek przestarzałej treści - już w 2012 to nie była dobra pozycja. Sztuczki zarówno dla Maca jak i Windowsa. Dla Safari, Chrome oraz Firefoxa - książka starała się być dla wszystkich a jednocześnie dla nikogo. Porady też były raczej wyłącznie dla osób początkujących mimo podziału na kategorie zaawansowania.  Szkoda czasu, pierwszy lepszy artykuł w sieci dotyczący poprawienia wydajności pracy z komputerem będzie miał więcej wartościowych informacji. A miejsce tej książki jest w muzeum. 
6;Simon jest znany na dworze królewskim i nie tylko ze swych podbojów. Teraz w zaciszu domowym, ukrywa się i leczy rany cielesne i duchowe. Gdy w jego życie wtargnęła przyjaciółka nowej księżniczki, mężczyźnie zacxęła ciążyć jego sława Don Juana bez serca i zapragnął aby kobieta poznała prawdziwego Jego. "Nie uma­wia­łem się na rand­ki, wo­la­łem szyb­ki seks z chęt­ny­mi la­ska­mi. Nie­ste­ty, ko­bie­ty dużo plot­ku­ją, a to ro­dzi­ło pro­ble­my. Gdy­bym był mą­drzej­szy, pod­su­wał­bym im takie umowy, jakie do­sta­wa­ły od Willa. Do­pie­ro teraz, trzy­ma­jąc Majkę w ra­mio­nach, a ra­czej, gdy ona trzy­ma­ła mnie, moja prze­szłość za­czę­ła mi prze­szka­dzać. Byłem wy­star­cza­ją­co zde­ter­mi­no­wa­ny, by za­trzy­mać Majkę przy sobie na tyle długo, żeby mnie po­zna­ła. Jed­nak to, czy za­ak­cep­tu­je moją prze­szłość, bę­dzie za­le­ża­ło tylko od niej. A to prze­ra­ża­ło mnie bar­dziej niż wszyst­ko inne na tym świe­cie."   Majka słyszała wiele o Simonie. Była mu wdzięczna za pomoc jaką jej okazał i sama chciała mu się odwdzięczyć. Problemem jednak było to, że nie potrafili się spokojnie dogadać a jej zaczęło zależeć na młodym mężczyźnie... "Simon nie two­rzył pla­nów „na za­wsze”. Dla niego li­czy­ło się tu i teraz, a ja mu­sia­łam ko­rzy­stać z tego, że wła­śnie w tym mo­men­cie tym „tu i teraz” je­stem chwi­lo­wo ja. (...) Mia­łam wra­że­nie, że od sa­me­go po­cząt­ku kiedy ro­bi­my dwa kroki w przód, to po nich na­stę­pu­ją przy­naj­mniej trzy w tył."   Pierwsza część urzekła mnie swą lekkością i tą bajkowością. Tutaj niestety bohaterzy mnie drażnili a szczególnie Majka. Kobieta sama nie wiedziała co chce. Mówiła jedno, robiła drugie a w głowie miała jeszcze coś innego. Facet starał się, choć był zielony jeśli chodzi o związki i co chwilę wpadał na minę. No ileż można? Liczyłam na jakiś pazur u Simona i niestety było zbyt monotonnie. Całość oceniam jako lekką i przyjemną historyjkę. 
9;Czy książka o ptakach może być ciekawa? No pewnie, że może! Jest tylko jeden warunek: autor musi naprawdę kochać ptaki i przy okazji nie być sztywniakiem i literackim beztalenciem ;). Pawłowi Pstrokońskiemu na szczęście bliżej do Petera Wohllebena niż do przynudzającego emeryta z lornetką, dlatego „Wszystkie okna dla oknówek” to prawdziwy przyrodniczy rarytas.  Sama ptakami zafascynowałam się stosunkowo niedawno. Do tej pory były raczej neutralnymi towarzyszami mojej codzienności, czyli dokarmiałam zimą, słuchałam z przyjemnością ich śpiewu, czasem jakiś mnie szczególnie zaciekawił. Nic poza tym. Wszystko zmieniło się za sprawą sokołów, które w ostatnim sezonie lęgowym obserwowałam z zapartym tchem w live streamingu, kibicowałam przy wykluwaniu, karmieniu, nauce latania, przeżywałam śmierć i inne pomniejsze katastrofy. Okazało się, że sokoły są niezwykle fascynujące (Paweł Pstrokoński poświęcił im sporo miejsca w swojej książce!), a kiedy to zrozumiałam, zaczęłam zupełnie inaczej patrzeć również na inne fruwające stwory. Niestety, moja bazowa wiedza była tak mała, że aż mi było wstyd i niewiele by się w tej kwestii zmieniło, gdyby nie fascynaci, tacy jak Paweł.  „Wszystkie okna dla oknówek” to książka, która pozwala bliżej przyjrzeć się naszym popularnym ptasim sąsiadom i ich obyczajom, a wszystko podane jest w formie lekkiej i wciągającej opowieści, napisanej z wielką czułością. Nie sądzę, żeby to była pozycja, która zachwyci każdego czytelnika – myślę, że trzeba mieć w sobie choć trochę zainteresowania otaczającą nas przyrodą, żeby z przyjemnością zatopić się w tych historiach. Życzyłabym sobie jednak, żeby ludzie po ten tytuł sięgali, bo przy okazji miliona anegdot, otwiera oczy na wiele spraw, np. dlaczego zalepianie otworów w blokach jest złe, podobnie jak karmienie gołębi i kaczek chlebem i zbyt częste koszenie trawników.  Uwielbiam takie książki! 
9;Ta historia, choć świąteczna, nie ma nic wspólnego z oklepanymi motywami, jakie znamy.  Żałuję, że tak szybko ją przeczytałam, bo chciałabym się delektować dłużej. Z tej historii płynie wiele wartości i słów, które naprawdę warto przemyśleć.   Jest to opowieść o akceptacji tego, co w życiu trudne, jak choroba, śmierć, utracona miłość, zdrada, samotność. Znajdziemy tu wiele osobowości, które mają nam coś do przekazania.   Głównymi bohaterami są Zoja i Borys, para, która na pierwszy rzut oka nie ma szans na stworzenie zgodnego związku. Ona kolorowy ptak, on zagorzały pracoholik, ona kocha wszystko co związane z zimowymi świętami, on wigilię najchętniej spędziłby przy Excelu. Tak różni, a jednak coś ich połączy, jednak na jak długo?   Nie jest to cukierkowa opowieść o miłości, a jednak wzrusza do łez. Ja płakałam w połowie, a zakończenie... Musisz przekonać się sama. 
8;Językowa narracja jest rewelacyjna. Arcydzieło. Chciałbym potrafić tak mówić, a co dopiero opisywać. Czytając ma się wrażenie bycia obok, jak gdyby słuchania audycji radiowej, jakiegoś słuchowiska. Szalenie barwnie opisany emocjonalny roller-coaster emocji żołnierzy amerykańskich. Skłania do refleksji nad ułudą amerykańskiego raju, bezsensownych wojen, potęgi pieniądza i życia jako sportowe show, a marionetki mają być tylko wykonującymi polecenia. Tyle tylko, że inteligencja tych "zadaniowców" przerasta o pięty Wielkie Głowy. Świetna lektura. Polecam w ciemno, trudno się od niej oderwać! 
6;Nie wiem. Nie mam pojęcia, czy ta powieść mi się podobała. Książki Diany Brzezińskiej mają w sobie coś takiego, że nawet, kiedy fabuła mnie nie porywa to nie mogę się oderwać. Przewracam kartki jedna za drugą, chociaż właściwie nie wiem, dlaczego – widzę wszystkie powtórzenia, przewiduję akcję, a mimo wszystko chcę to czytać. "Odejdziesz ze mną?" to finał debiutanckiej serii autorki. Czy udany? Poniekąd. W tym tomie mamy do czynienia z powrotem śledztwa sprzed lat i pytaniem – czy bracia Wilkowie się pomylili? No cóż. Chyba od samego początku przewidziałam, jak to wszystko się skończy, jedynie po drodze obstawiłam sprawcę, zresztą słusznie, chociaż wtedy nie było jeszcze znane jego nazwisko. I to jest główny minus – absolutnie wszystkiego można się domyślić, jeśli zna się tę serię i postaci. Żeby nie było tak negatywnie to nadal uwielbiam Przemka, chociaż w pewnym momencie miałam ochotę go uderzyć, żeby się w końcu ogarnął. Bardzo chciałabym się jeszcze kiedyś z nim spotkać na kartach jakiejś powieści i dowiedzieć się, jak poradził sobie wydarzeniach kończących serię. Relacja Ady i Krystiana, moim zdaniem, była za bardzo – poukładana, spokojna, taka zwyczajna. W poprzednich tomach między nimi coś się działo, były wzloty, kilka upadków, a tutaj... Spodziewałam się chyba jakiegoś zwrotu akcji, zaskoczenia, czegokolwiek. Może trochę będę tęsknić za tą serią, bo mimo wszystko wiąże się ona z moim przyjazdem do Szczecina. To dzięki Dianie Brzezińskiej odkrywałam (i nadal to robię) zakamarki miasta, podążając nimi najpierw w powieściach, a później idąc tymi samymi ulicami. Komenda Wojewódzka na pewno jeszcze długo będzie mi się kojarzyła z Adą, Krystianem i Przemkiem. Teraz... pozostaje wyczekiwać na serię, której nie mogę doczekać się od ponad roku. 
7;Nella prowadzi ukrytą pośród zaułków osiemnastowiecznego Londynu tajemną aptekę dla kobiet. W całym mieście kobiety w potrzebie przekazują sobie szeptem jej adres. Nella sprzedaje im niemożliwe do wykrycia trucizny, dzięki którym pozbywają się one swoich oprawców.  Czasy obecne. Caroline Parcewell, niedoszła historyczka, po zdradzie męża postanawia odpocząć i zastanowić się nad dalszym życiem. Wyrusza na samotną wycieczkę do Lodnynu, gdzie przypadkiem trafia na wskazówkę sprzed dwustu lat dotyczącą serii niewyjaśnionych zgonów w tym mieście. Los postanawia spleść jej życie z życiem aptekarki z XVIII wieku. Jak dobrze wiecie, uwielbiam książki, w których przeplatają się historie z przeszłości z tymi z czasów obecnych. Caroline i jej podążanie za tajemnicą i rozwiązywanie zagadek z przeszłości było mi bliskie ze względu na moje osobiste zaintersowania. O ileż bym dała, żeby być na jej miejscu i trafić na taką tajemnicę do rozwikłania. To chyba marzenie każdego historyka. Mimo to chyba jednak bardziej zainteresowała mnie historia z przeszłości i tajemnicza aptekarka morderczyni władająca truciznami. Podczas poznawania jej przeszłości, tajemnic i życia towarzyszyło mi większe zaciekawienie i napięcie. Był tu mrok i niebezpieczeństwo. Najważniejsze jednak, co urzekło mnie w obu tych historiach to kobieca siła, której nie potrafił zdominowac żaden mężczyzna. Zarówno Nella, Eliza (przyjaciółka Nelli, o której nie wspomniałam) jak i Caroline pokazują, że niezależnie od epoki i życiowych okoliczności, kobiety są silne, a ich siła drzemie w nich samych. Każda z nas ją ma i musi ją w sobie znaleźć. 
7;Przypuszczam, iż nie jest łatwo napisać książkę, w której akcja dzieje się w jednym miejscu. Trochę łatwiej jest, jak mniemam, kiedy w tym jednym miejscu autor zbierze kilka lub kilkanaście postaci. Wtedy może nimi rozgrywać, jak kartami. Tasować je, przestawiać, umieszczać w różnych konfiguracjach i przypisywać im różne role. Tak właśnie się dzieje w książce "Wielkie wygrane" - Julio Cortázara.  Mamy oto statek i dwanaścioro szczęśliwców, którzy w państwowej loterii, wygrali rejs tymże. Statek nazywa się „Malcolm” i podobno ma być bardzo luksusowy, a rejs ma trwać kilka miesięcy. Kto by się nie cieszył z takiej wygranej? Zwycięscy cieszą się również, jednak to nie przeszkadza im we wnikliwych obserwacjach i domniemaniach, z kim będą ten czas spędzać. Kto to są ci inni wygrani. Mnożą się różne spekulacje i komentarze. Zwłaszcza że nikt za bardzo się nie spieszy, by ich odebrać z miejsca zbiórki i w końcu zaokrętować, na to cudo morskiej techniki.   W końcu jednak po pewnych trudnościach organizacyjnych cała grupa szczęśliwców zostaje zakwaterowana na statku i...rzeczywiście kabiny są luksusowe, jednak coś zdaje się być nie tak...coś dziwnego wisi w powietrzu.. Załoga mówi w jakichś dziwnych, niezrozumiałych dla pasażerów, językach. Nie można się doprosić o rozmowę z kapitanem, czy jakimkolwiek innym oficerem. Nikt nie wie dokąd, właściwie płyną. A co najbardziej tajemnicze, obowiązuje całkowity zakaz wstępu na rufę... W końcu dostają takie oto tłumaczenie skąd te techniczne kłopoty z wypłynięciem:  "Państwo sami wiedzą czym jest komunizm, personel raz po raz buntuje się, ale na szczęście jesteśmy w kraju, gdzie jeszcze istnieje porządek i władza. Nawet imigranci zaczynają to w końcu rozumieć i przestają się wygłupiać".  Niestety, takie tłumaczenie nie zadowala nikogo z pasażerów. Zaczynają się więc spekulacje i dyskusje, o co u diabła chodzi. Padają różne pomysły. Oczywiście każda dyskusja kończy się zahaczeniem o politykę, słyszy się między innymi takie stwierdzenia:  "Jeszcze nie widziałem władz obdarzonych wyobraźnią, więc co tu mówić o inteligencji. W dziedzinie handlu nie ma ani jednej ustawy, która by nie strzelała kulą w płot. [...] Oto pełne inteligencji i wyobraźni posunięcia naszego rządu"  "Tak, tak cały świat natychmiast zaczyna mówić o anarchii, podczas kiedy prawdziwą anarchią jest ta oficjalna, zasłaniająca się parawanem ustaw i zarządzeń"  Książkę czyta się dobrze, chociaż początek może być dla niektórych trochę nudnawy. Kiedy jeszcze pasażerowie nie znają się i snują różne dywagacje na temat współuczestników rejsu wygranych. Jednak później kiedy pojawia się wspólna sprawa i różne podejścia do niej (zakaz wyjścia na rufę) zaczyna się robić naprawdę ciekawie. Bo my czytelnicy też jesteśmy ciekawi, dlaczego u licha wyjście na tę rufę jest obostrzone takim kategorycznym i bezwzględnym zakazem. Reasumując, książka jest warta przeczytania, ja dałam jej się porwać całkowicie i z kretesem. Mimo że nie jest napisana w tak niecodzienny sposób jak "Gra w klasy", jednak i tę pozycję można interpretować na kilka możliwych sposobów.   Gdzieś w którejś z recenzji, czy opinii, przeczytałam "Jakaś taka strasznie aktualna ta książka." i ja się z tym zdaniem w zupełności zgadzam. Rzekłabym, że dziś bardziej aktualna, niż kiedykolwiek dotąd. 
10;Bardzo mi się podobała. Lekka, metaforyczna. Była dokładnie tym, czego się spodziewałam Kilka historii szczególnie wryło mi się w pamięć, więc będę je sobie przypominać i opowiadać znajomym :) 
7;Pierwsze skojarzenie z Sapkowskim - nieco bardziej humorystycznie, ale podobnie nakreślona historia, świat, relacje i problemy. Opowiadania przyjemnie się zazębiają, archaiczny język dopełnia klimatu. Przyjemnie się czytało, chce się więcej od Brzezińskiej. 
8;Ale to była zabawa. Rajuśku. Królowie Wyldu, to w swojej istocie niesamowicie prosta historia fantasy, o grupie, która wyrusza na misję ratunkową. Ale pod spodem jest cała masa serca, humoru, subtelnych nawiązań popkulturowych i czystej nieskrępowanej przyjemności ze śledzenia tej drużyny składającej się z podstarzałych wojów. Jeśli interesujecie się muzyką rockową z lat 60/70-tych to zauważycie całą masę żartów z naszą grupą na czele, która jest jak zespół wyruszający na ostatnią trasę. Postaci są bardzo łatwe do polubienia, ich relacje wypadają wiarygodnie i ciężko nie kibicować im w ich zmaganiach. Świetne dialogi, świetne sekwencje akcji. Jeśli szukacie lekkiej, przyjemnej i szybkiej lektury na jedno, lub góra dwa popołudnia, to nie szukajcie dalej. Królowie Wyldu są dla was. A jeśli szukacie jakichś innych serii fantasy, to zapraszam na mój materiał. Miłego dnia! 
8;Mówiłam już, że uwielbiam książki pani Rudnickiej? :)  Książka nieco inna, bo pisana w poważnym, nie żartobliwym tonie. Czyli autorka umie i w dramaty. Dotyka przerażającego tematu stalkingu, który na szczęście jest już karalny. A gdy nie był... to co można było zgłosić na policję? Że cichy wielbiciel przysyła nam kwiaty i wciąż próbuje się do nas dodzwonić? Martwe morze wokół nas... Już chyba zawsze będzie mrozić mi krew w żyłach. 
10;„Czasem to co jest trudne, jest również najwłaściwsze”.  Moja miłość do książek Vi Kelland i Penelope Ward, czy to pisanych solo, czy w duecie nie jest niczym nowym. Wiadomo – książki są różne, od bardzo dobrych po prostu fajne, jednak akurat ja, jeszcze nigdy się na nich nie zawiodłam, więc tym bardziej byłam ciekawa, co takiego znajdę na kartkach powieści „Miłość w zamkniętej kopercie”  Do tej pory, moją ulubioną książką obu pań były „Zgryźliwe wiadomości” i czas przyznać, że znalazłam książkę, która okazała się po prostu lepsza!  Już dawno nie miałam tak, że z jednej strony chciałam poznać zakończenie, a z drugiej tak cholernie się go bałam. Ta historia poniekąd jest zwyczajna – ot, mała dziewczynka piszę list do mikołaja, który trafia do redakcji gazety, w której dział poświęcony życzeniom świątecznym prowadzi Sadie. I może nie byłoby w tym nic dziwnego, gdyby ten list nie został wysłany na kilka miesięcy przed świętami, a mała Birdie nie okazała się tak mądra małą dziewczynką, która nie powinna tracić mamy, będąc małym dzieckiem.  Sadie nie mogła zostawić. Pragnęła pomóc dziewczynce, która tak bardzo przypominała ją samą. Tak też zaczęła się ta historia. Były życzenia, były prezenty, później niespodziewanie pojawił się też tato Bridie – Sebastian. I choć chciałabym napisać coś więcej, to nie zrobię tego, bo by tą historię zrozumieć i pokochać trzeba ja przeżyć samemu.  ***  Zawsze podziwiałam w autorkach to, że pisząc swoje powieści, nie bały się zahaczać o trudne tematy. Tym razem też było ich kilka. Niemniej nie brakowało tu również humoru, ale przede wszystkim niezwykle ciepłej i rodzinnej atmosfery. Cała ta historia, która zaczęła się od listu do świętego mikołaja, była piękną przygodą, z jaką musieli się zmierzyć bohaterowie. Nie było możliwości, by nie poczuć do nich sympatii. Nawet początkowo pełen rezerwy Sebastian miał ta drugą stronę, którą miał zarezerwowaną dla bliskich.  „Miłość w zamkniętej kopercie” okazała się tym, czego mi było trzeba. Ta piękna, życiowa, odrobinę magiczna historia sprawiała, że na mojej twarzy gościł uśmiech, ale też popłynęło trochę łez. To jedna z tych książek, których się nie zapomina i jestem pewna, że będę chciała jeszcze do niej wrócić.  Całym serduszkiem POLECAM! 
8;Kiedy pierwszy raz złapałam książkę Sarah J. Maas o silnej, fantastycznej bohaterce Feyrze zakochałam się w tym uniwersum, o czym już pisałam (tom 1, tom 2, tom 3, tom 4). Dlatego naturalne dla mnie było sięgnięcie po kolejne części przygód ulubionych bohaterów, nawet jeśli ta historia miała dotyczyć bohaterów drugoplanowych. Nowy tom 4.1 pod tytułem Dwór srebrnych płomieni skupia się na najstarszej siostrze Feyry oraz jednym z najlepszych wojowniku Rhysanda - Kasjanie. Nesta i Kasjan mieli swoje kilka minut w poprzednich książkach, ale w tym momencie ich opowieść zaczyna nabierać tempa.   Przede wszystkim dla fanów Dworów kolejny raz można wpaść w otchłań wspaniale wykreowanego świata. To właśnie sprawia, że czytelnik świetnie odnajduje się w czasie i przestrzeni, zna już postaci i ich charaktery. W pierwszych częściach Nesta została przedstawiona w sposób niewzbudzający sympatii – wyniosła i zarozumiała, dbająca tylko o środkową siostrę, nieustępliwa i zimna dla reszty ludzi. Kasjan był za to doświadczony życiem, który dopiero przy boku Rhysa zaczynał nabierać pewności siebie. Nie brakowało mu za to temperamentu i wybuchowości. Te dwie osobowości stykają się i nie ma możliwości, żeby po drodze nie wybuchały jakieś pożary, głownie te sensualne.   Nie można odmówić autorce wsadzenia w książkę wielu pikantnych scen, które zdecydowanie przewyższają te opisane między Feyrą a Rhysem. Dużo tu opisów erotycznych, które mogą podnieść krążenie krwi w organizmie, co dla mnie było świetne, ale nie jestem pewna czy dałabym tę książkę młodszemu czytelnikowi.  Nesta i Kasjan mimo chemii, muszą ułożyć sobie relacje. Kobieta po przemianie w Kotle bardzo się zmieniła, co ciekawe właśnie ta przemiana paradoksalnie mogła przyczynić się do intymnej relacji z wojownikiem. Kasjanowi nie można też odmówić wytrwałości i cierpliwości do Nesty. Co będzie dalej i czy tej trudnej dwójce uda się wyjść poza siebie, aby odnaleźć szczęście – te odpowiedzi pewnie znajdziemy w kolejnej części Dworu srebrnych płomieni.   Sarah J. Maas oczywiście nie byłaby sobą, gdyby nie było w książce dużo humoru z równie płynnym stylem pisania. Nie mogłam oderwać się od lektury i chętnie sięgnę po kolejny tom. Czy kontynuacja serii była potrzebna – raczej nie, ale sprawiła dużo przyjemności fanom, a za to należy się wielki plus. Murowanie wzruszenie na koniec. 
7;Kolejny tom Zwiadowców coraz bardziej przybliża nas do Maddie, a Maddie przybliża do bycia perfekcyjnym zwiadowcą.  Uwiezieni Will i jego uczennica starają się dopasować do nowych warunków, Maddie nie do końca jest w stanie siedzieć spokojnie w miejscu i czekać bezczynnie, bierze sprawy w swoje ręce, pokazuje przy tym jak świetnie została wyszkolona. Samodzielna ucieczka może być jednak niemożliwa, a skoro tak, to kto ruszy na pomoc dwójce zwiadowców? Gdybym była sporo młodsza, to ta książka pewnie by mnie wciągnęła, dlatego zamierzam patrzeć na nią tylko z perspektywy młodego człowieka.  Dużo mniej akcji "w terenie", przy tym okazuje się, że można nieźle namieszać umieszczając akcję w zasadzie w samym zamku. Bohaterowie- 16 książka o ich przygodach mówi sama za siebie, ich się zwyczajnie lubi, są jak starzy kumple. 
9;Ostatnia część wypożyczona z biblioteki, brak zakończenia, nie wiem jak żyć... 
7;Drogie Kobiety! Koniecznie przeczytajcie. To naprawdę jest instrukcja obsługi ale napisana w sposób prosty i zrozumiały. Łatwo rozpoznacie z jakim typem komedianta miewacie do czynienia. Bogu dzięki, że oprócz macho po tym świecie chodzą jeszcze całkiem normalni mężczyźni. 
6;Może nie wybitny, ale dobry reportaż. Po przeczytaniu stwierdzam, że Finlandia - mimo względnie niewielkiej odległości od Polski i swojego chłodnego klimatu - ma w sobie sporo egzotyki. Jeśli ktoś szuka czegoś lekkiego na jesienne wieczory z herbatą, powyższa książka sprawdzi się całkiem nieźle. 6. 
9;Detektyw Maurycy całą książkę idzie drogą, do której życie stale dodaje sieć zakrętów, ślepych uliczek, dziur i wiele innych przeszkód. Kiedy zaczynasz wierzyć, że najgorsze już minęło okazuje się, że nie tylko życie, ale i Morderca dorzuca swoje przysłowiowe pięć groszy na ścieżce bólu, którą jest egzystencja głównego bohatera. Z tą różnicą, że to „pięć groszy” jest niezmiernie ciężkie… Wraz z postępem fabuły zagadki robią się coraz bardziej skomplikowane, sceny zbrodni szokujące, a motyw jeszcze bardziej przejmujący. Doprowadzają mężczyznę do granic wytrzymałości, co gwarantuje mu współczucie z mojej strony. Potrzeba wiele siły psychicznej jak i fizycznej z resztą, by przyjmować tak silne ciosy, jakimi są np. uprowadzenie ukochanej oraz wzrastająca liczba trupów, z którymi trzeba się uporać. Wątki ukazujące miłość Maurycego do partnerki były poruszające i romantyczne, chociaż nie było ich za wiele. Plus dla książki za przełamywanie nimi pasma nieszczęść… „?” nie wpisuje się w lekką literaturę, do której sięgamy w dobrym humorze. Zazwyczaj czytanie jej wprowadzało mnie w depresyjny nastrój i skłaniało do refleksji. Czasem byłam za to wdzięczna, czasem zmęczona. Raczej nie sięgam po tytułu utrzymywane w podobnym klimacie, aczkolwiek może powinnam zacząć. Autor odsłonił część swojego umysłu, która okazała się intrygująca, trochę przerażająca, a z drugiej strony depresyjna. Nie uważam jednak tego za coś złego. Udowadnia, że człowiek złożony jest z wielu warstw, a każdą z nich odkrywa kiedy tylko chce. Cenna przypominajka… 
6;Są zdecydowanie lepsze pozycje Pratchetta ze Świata Dysku, ale i tak śledzenie przygód Rincewinda, Turysty i (przede wszystkim) Bagażu daje zawsze sporo frajdy. Świadomość beznadziei i oczekiwań całego Świata w stosunku do protagonisty daje pole do kilku filozoficznych rozmyślań. Część (i mnogość) wprowadzonych bohaterów i postaci rozmywa nieco fabułę no i zakończenie przewidywalne od samego początku. Ale i tak cholernie dobrze się to czyta. 
9;,,Dajcie mi człowieka a znajdę na niego paragraf".  Tomasz Komeda niewinnie skazany za gwałt i morderstwo. Chłopak, któremu system (?) odebrał 18 lat życia na wolności.  Jak szybko można zniszczyć życie człowiekowi, kiedy liczą się statystyki? Ofiara systemu, pechowiec czy działanie celowe? Miał alibi, nie było możliwości, żeby pojawił się na miejscu zbrodni, a jednak został skazany. Dano wiarę zeznaniom jednej kobiety a nie kilkunastu świadkom.Ujawnione zostały zeznania, protokoły, dowody. Nic nie pasowało, przede wszystkim obraz Tomasza jako mordercy.  Książka jest pełna emocji. I tych negatywnych i tych pozytywnych już pod koniec. Czytając nie chce się wierzyć, że coś takiego mogło mieć miejsce. Ale nie od dziś wiadomo, że aparat władzy jest skorumpowany do granic możliwości. To niewiarygodne, że bohater reportażu przeżył te osiemnaście lat w więzieniu (mimo prób samobójczych) i nie poddał się w walce z systemem. Widać, jak wielką moc potrafi mieć rodzina, jeśli tylko gotowa jest się wspierać. Rodzina sama także narażona na ostracyzm społeczny, poniżana i opluwana... Grzegorz Głuszczak napisał wstrzasajacy reportaż, pełen niewystudiowanych emocji, łzy same cisną się do oczu. 
6;Najlepsze było 160 pierwszych i ostatnie sto stron. To pomiędzy dość się dłużyło, chociaż wciąż czyta się dobrze. 
10;Wszystko ma swój początek i koniec. Prawda oczywista, jedno wynika z drugiego, lecz pomiędzy nimi jest krótsza bądź dłuższa historia, składająca się z detali, nie zawsze dostrzegalnych powiązań. Przyczyna, czyn i skutek, tylko lub aż tyle, czasem to wystarczy by zmienić czyjeś życie bezpowrotnie.  To miał być temat na artykuł prasowy, nic więcej. Dla Alicji Grabskiej, doświadczonej dziennikarki, żadne duże wyzwanie. Aplikacja mobilna dla szukających intrygujących punktów w Trójmieście. Wydawałoby się, że przetestowanie jej nie będzie trudnym zadaniem, jak na letni okres w sam raz. Jednak wszystko się komplikuje w momencie gdy zostaje odnalezione ciało zamordowanej dziewczyny. Policja szybko łączy tę śmierć z inną, podobieństwa zdają się być wyraźne, problem w tym, że sprawca nie pozostawił po sobie prawie żadnych śladów. To, co zostało odnalezione wiele nie mówi, lecz detektyw Oskar Korda nie bagatelizuje niczego, podobnie zresztą jak i Grabska. Obydwoje starają się podążyć za tym nikłym strzępem informacji, wiedzie on ich w dość nieoczekiwane obszary. Co chce przekazać morderca? Jaki jest jego motyw? Przypadkowość jest wykluczona, świadczą o tym miejsca zbrodni. Kim jest ich autor? Dlaczego zaatakował właśnie teraz? Jeśli odpowiedzi nie da się znaleźć w tu i teraz może trzeba sięgnąć głębiej?  Mroczny, wywołujący gęsią skórkę, nieprzewidywalny, nie dający spokoju. „Szelest”. Lektura najnowszej książki Małgorzaty Oliwii Sobczak ma bardzo wytrawny i mocny smak, nie do pomylenia z jakimkolwiek innym. Niepokojąca, zagadkowa, łącząca dwa plany czasowe oraz osoby, wydawałoby się całkowicie przypadkowe, a jak jest w rzeczywistości? Na to pytanie i wiele innych, jakie wprost lub pośrednio zostaną zadane odpowiedzi czytelnik odnajdzie w bestsellerowym thrillerze, gdzie nic nie jest oczywiste i podane na tacy. Pisarka nie komplikuje akcji, a jedynie lub aż mistrzowsko odsłania małe fragmenty niepokojącego obrazu. Kim jest jego twórca? Co jeszcze ma w zanadrzu? Rozdział po rozdziale szukamy z bohaterami kolejnych śladów, które doprowadzą nas do rozwiązania, ale te pierwsze są znikome, nie ma jak wysnuć poszlak, jak więc dotrzeć do tego drugiego? Mordercza zagadka pokazuje się z różnych stron, nie pozwalając o sobie zapomnieć, skłaniając do uważnej obserwacji wszystkiego i wszystkich. Wyraźnie daje się odczuć coraz mroczniejsza atmosfera, w jakiej pobrzmiewają głosy przeszłości i demonów, które gdy raz dojdą do głosu wciąż pozwolą o sobie zapomnieć. Małgorzata Oliwia Sobczak zza kulis steruje emocjami postaci oraz czytających, próbujących odgadnąć tożsamość nieuchwytnego zabójcy, prowadzącego niebezpieczną grę z każdym, kto stanął na jego drodze. Krok po kroku odkrywane jest to, co zostało zapomniane, zepchnięte w najciemniejsze zakamarki ludzkiej pamięci. Jaki będzie finał tak poprowadzonej fabuły? Daleki od prostego wyniku, zerojedynkowego, nieprzewidywalny i przede wszystkim nie uciszający szelestu kart przeszłości. 
3;Nudna jak flaki z olejem... tak dużo informacji ale... nudna. Bardzo ciężko coś z niej zapamiętać(postacie i ich dzieje). 
3;Oj, chyba trudno będzie sklecić coś mądrego na temat tej książki. Podobno autor jest wielokrotnie nagradzanym autorem ….. to była pierwsza i raczej ostatnia książka jego autorstwa po którą sięgnęłam bo niezrozumiałe jest dla mnie za co te nagrody. Kryminał z tego był żaden bo praktycznie od samego początku wiadomo kto i co. Miała być w tej książce również dawka humoru ale za cholerę nie mogłam się jej tam doszukać. Nawet raz mi się twarz nie wykrzywiła, no może nie licząc grymasu zniecierpliwienia. Naprawdę trudno jest coś na temat tego tworu powiedzieć oprócz tego że dawno nie czytałam czegoś tak słabiutkiego, niestety. Zatem to może by lektura dla zawziętych albo dla tych którzy bardzo chcą sobie wyrobić własne zdanie na jej temat. Jak dla mnie szkoda było energii na czytanie. 
7;Mimo kilku lat na dwóch kółkach, solidna dawka wiedzy. W tym fizyki jazdy na motocyklu, wpływu czynników środowiskowych i nawyków, które należy sobie wyrobić żeby jeździć bezpieczniej. Warto. 
9;'Sztuka wojny' Sun Tzu  Plusy:  + bardzo przydatne źródło do badań taktyki i strategii antycznych Chińczyków, + zawiera opis 36 taktyk i strategii,  Minusy:   - trudny język, - zawiera skomplikowane sformułowania, 
8;"Otóż mocno wierzę w to, że nieprzepracowane przeżycia, wszelkie krzywdy, każda pretensja, każdy żal... Że to nas zabija. Odbiera nie tylko spokój, ale też tak dosłownie, fizycznie czyni nas chorymi."  Drzwi z przepięknej okładki zapraszają nas do świata pewnej poranionej i podzielonej rodziny.  Norbert Hall, właściciel pałacyku w Leszczynach postanawia zorganizować rodziną Wigilię. Wydawałoby się, że to nic nadzwyczajnego. W tym wypadku to jednak nie takie proste. Poszczególni członkowie nie są zbyt zżyci i nie utrzymują między sobą kontaktów. Będzie to więc kolacja pojednawcza, ale czy Norbertowi uda się zjednoczyć rodzinę? A może ktoś mu w tym pomoże?  "Każda ludzka historia to tylko ciąg dalszy. Nie żyjemy osobno. Jesteśmy gałęziami wielkiego drzewa, którego korzenie czerpią z tej samej gleby. Tworzymy drzewo, szumimy jedną melodię na tym samym wietrze."  Powyższy cytat idealnie odzwierciedla główny przekaz tej powieści. Między słowami poznajemy historie kilkorga osób. Każda z nich musiała zmierzyć się w swoim życiu z różnymi przeciwnościami. Stykamy się tu z pewnym łańcuchem zależności. Najlepiej obrazuje to przykład Norberta Halla. Mężczyzna ma ogromny żal do matki, która według niego nie okazywała mu tyle miłości ile potrzebował. Z kolej jego matka Rozalia nie była tego świadoma. Jej zachowanie było dla niej normalne ponieważ sama nie miała dobrych wzorców. Dalej niczym efekt domina wszystko przenosi się na dzieci Norberta. Historia zatacza koło.  Oprócz wzajemnych pretensji dostajemy również całą gamę prywatnych dramatów. Między innymi pragnienie posiadania dziecka i związane z tym nieskuteczne próby zajścia w ciążę czy szeroko pojęte zawirowania miłosne jak również ich brak.  Kumulacja tych wszystkich problemów pod jednym dachem, nawet w tak magiczny czas jakim są Święta Bożego Narodzenia nie może dobrze się skończyć. Na szczęście pewien niespodziewany "Zamorski" gość uświadomi tej rodzinie co tak naprawdę się liczy, i że czasem dobrze jest zacząć od rachunku sumienia.  Warto jednych przeprosić, innym wybaczyć i zacząć żyć na nowo, nie zatracając się w przeszłości.  "(...) każdy z nas ma swoje blizny i skupia się na obwinianiu tych, którzy nam je zrobili. A może trzeba inaczej? Może rzeczywiście należałoby skupić się na tym, że mimo tych blizn, wciąż... Żyjemy."  Kochani ogromnie polecam Wam tę pozycję. Niesamowicie wartościowa opowieść, z której z pewnością każdy wyniesie coś dla siebie. 
5;Moniak Banasiak czyli ,,Słowikowa". Żona największego z bossów mafi, opowiada o tym co się dzieje w więzieniach dla kobiet. Czy być legendą pomaga w wizeinnej codzienności czy wręcz przeciwnie? Nie sposób pozbyć się wrażeniami, że tytułów Słowikowa w rozmowie z autorem próbuje się wybielić, oczyścić z win. Z jednej strony rozmówczyni przybliża realia życia za kratkami, natomiast za chwilę przyznaję, że ona sama miała jakieś względy i inne prawa niż pozostałe osadzone. Przedstawienie własnej osoby jako pełnej wiary i miłości do Boga, tudzież przestrzegającej delakogu, z wyrafinowanym podniebieniem (no bo jednak tego kawioru brakuje) i wstrętem do brudu... aż dziw bierze jak taka osoba zdobyła siłę, żeby przetrwać w więzieniu. No, ale już bez ironi. Trafiają się ciekawe fragmenty. Samobójstwa, zalamania nerwowe, relacje między skazanymi. Na pewno się można rozmówczyni odmówić inteligencji i przebiegłości. Ta książka to też trochę próba wybicia się jako celebrytka półświatka. Próba pokazania ,,hej, ja to trafiłam na kratki za niewinność, ale w gangsterkim półświatka to jednak szacunek na dzielni mam".💁‍♀️ 
3; Czekałam na tą pozycję z niecierpliwością i z bólem serca muszę powiedzieć, że prawie nic w tej książce nie zagrało. Zacznę może od bohaterów, bo tutaj mnie to chyba najbardziej zapiekło.  Nesta, bohaterka, która w poprzednich częściach dała się czytelnikom poznać jako chłodna, złośliwa, inteligentna i fascynująca postać w tym tomie przechodzi dużą przemianę wewnętrzną. Nie powiem, że straciła ona całkowicie swoją charyzmę, bo to nieprawda, ale na pewno oczekiwałam czegoś więcej. Chciałam, by konflikt jej z innymi członkami dworu(Feyrą w szczególności) nie był przedstawiony jako coś jednostkowego, chciałam odkrycia drugiej strony medalu, że idealni bohaterowie jak Feyra, Rhys czy Mor(której osobiście nie trawię) też nie są idealni. Niestety zawiodłam się. Fabuła w tej książce jest tak rozwlekana, że czułam się jakbym czytała opowiadanie z wattpada. Dosłownie prawie nic się tam nie działo, a wątki były wprowadzane bardzo chaotycznie i jak dla mnie bezsensownie. Miałam wrażenie, że nic nie zostało przemyślane i że Sarah leci na żywioł podczas pisania bez żadnego planu. Scen erotycznych jest tu mnóstwo jak na ten gatunek i przyznam się, że zupełnie się tego nie spodziewałam. To najbardziej obfitująca w takie sceny książka tej autorki i wiem, że wielu osobą może to przeszkadzać. Nic mnie tutaj nie zaskoczyło, jeżeli już to czułam zażenowanie i zastanawiałam się czy naprawdę nie dało się tej fabuły jakoś lepiej zaplanować.  Oczekiwania były duże, ale niestety ta pozycja to całkowita porażka. 
9;To było takie urocze, jak Siva w końcu mogła się do kogoś przytulić :3 
8;Potraficie wyobrazić sobie minę nauczyciela, gdy uczeń usprawiedliwia swoje spóźnienie opowieścią o łosiu blokującym drzwi wyjściowe domu albo wyraz twarzy szefa, który po raz kolejny słyszy historię o wspomnianym już łosiu, tym razem tarasującym drzwi samochodu? Podejrzewam, że z wyobraźnią nie mielibyście kłopotu, gorzej z wiarą w autentyczność obu sytuacji. Cóż, jak zwykło się mawiać w niektórych kręgach, „u nich to działa”. 😊 Pisząc o nich, na myśli mam mieszkańców regionu do szpiku kości zrośniętego z przedrostkiem „naj” – o największej powierzchni wśród stanów US, najmniejszej gęstości zaludnienia i z najwyższym szczytem Ameryki Północnej. Skoro już wiecie, że wysiadamy na „Przystanku Alaska” (skądinąd to jeden z naj-lepszych seriali operujących uwielbianym przeze mnie absurdalnym humorem w niespotykanej w filmie tendencji realizmu magicznego), to spray na niedźwiedzie w dłoń i naprzód marsz!  Alaska. Potężny, rozległy i nieujarzmiony region, dzika zwierzyna i równie dziki rozstrzał temperatury w zimie i lecie. Marzenie wielu podróżników, chcących możliwie dogłębnie doświadczyć natury i związanej z pobytem na Alasce nieco złudnej wolności. Złudnej, bo większość upatruje w niej źródła tego rodzaju niezależności, jaką utożsamia się z porzuceniem wszystkiego i wyjazdem w Bieszczady. Nic bardziej mylnego. Od niczego człowiek nie jest tam bardziej zależny, jak od nieprzewidywalnej natury, która potrafi zagrać na nosie każdemu, bez wyjątku.   Po tym jakże przydługawym wstępie czas zdradzić tytuł książki, która pochłonęła mnie bez reszty. Moi drodzy, otóż to bardzo udany debiut Damiana Hadasia „Alaska. Przystanek na krańcu świata”. Krótko mówiąc, a raczej pisząc – facet zna się na rzeczy i nie uświadczymy z jego strony ani nudy, ani sztampowego zwiedzania w stylu: po prawej kolejka Alaska Railroad, gorące źródła, farma reniferów, a po lewej loty widokowe w kierunku góry Denali lub nauka powożenia psich zaprzęgów. W swoją wymarzoną podróż na Alaskę wyruszył ze „świadomie zaplanowaną nieświadomością” i jak się rozpakował, tak pozostał na niej na stałe. Czy można sobie wymarzyć lepszego przewodnika? Zdecydowanie nie, bo Hadaś w swojej książce opowiedział o Alasce jakiej na pewno nie znacie – o zmianach klimatycznych, trudnej historii rdzennych mieszkańców, dominacji wielkich korporacji, ludzkiej życzliwości i odwadze, dzieciakach uczących się tego, czego w innych stanach US nawet nie ma w programie. I mogłabym tak wymieniać, i wspominać o tym, co mnie zaskoczyło, przeraziło, potwornie wkurzyło, rozczuliło, albo niebywale rozbawiło, jednak tradycyjnie już więcej nie zdradzę, a lekturę doradzę. No dobrze, dodam jeszcze, że znajdziecie tam też kilka ciekawych informacji i trafnych spostrzeżeń na temat fenomenu „Wszystko za życie”. Aaaaaaaaa…! Jednak zapomniałam dodać, że możecie tam przeczytać również o pewnym dowcipie, który trafił na listę stu najlepszych żartów primaaprilisowym świata, plasując się na zaszczytnej trzeciej pozycji. :D  „To opowieść o bohaterach, poszukiwaczach przygód, tyranach i ich ofiarach. O przyrodzie, która nadal stawia opór człowiekowi, i o ludziach, którzy niestrudzenie starają się ją ujarzmiać, mając pełną świadomość, że i tak nie jest to możliwe. Znajdziecie tu obalone mity, trochę powielonych schematów, sporo półprawd, kilka niewygodnych pytań i bardzo subiektywne wnioski. Poznacie również tę stronę Alaski, którą podczas wymarzonych wakacji przysłaniają świerki, wysokie góry i bogactwo królestwa zwierząt”. To co, zachęcił Was sam Damian Hadaś? 😉  Ciekawostki: - W Fairbanks 21 grudnia słońce wygląda zza horyzontu przez zaledwie 3 godziny i 41 minut. Rozumiem, że już nie będziecie narzekać, że u nas jest ciemno? 😉 - To na Alasce odnotowano największą erupcję wulkanu w XX wieku. Mowa tu o wybuchu Novarupta w 1912 roku.  - Również na Alasce został złowiony największy halibut świata. Ważył 208 kg.  - Park Narodowy Wrangla – Świętego Eliasza jest największym rezerwatem narodowym w całych Stanach Zjednoczonych, obejmując obszar sześciokrotnie większy od rozciągającego się na powierzchni trzech różnych stanów Parku Yellowstone. 
6;Dawno nie poczułam się tak zaprezentowana w literaturze faktu. 
8;Alpy we Włoszech, piękne i zachwycające Dolomity. To u ich podnóży leży wioska Siebenhoh, gdzie wraz z rodziną przeprowadza się Jeremiah Salinger. Jest dokumentalistą i zamierza nakręcić film o górskich ratownikach. Na potrzeby dokumentu zaczyna im towarzyszyć w codziennej pracy, a nawet rusza z nimi na akcję. Ta jednak kończy się tragicznie. W wypadku ginie ekipa ratunkowa, a z życiem uchodzi jedynie Jeremiah. Po katastrofie fizycznie dochodzi do siebie, problem ma jedynie ze swoją psychiką. W jego głowie wciąż trwa walka, którą przegrywa z poczuciem winy, do tego nieustannie nękają go ataki paniki. Gdy natrafia na temat tajemniczych śmierci w latach 80-tych, które nie zostały wyjaśnione, wpada w obsesję. Za wszelką cenę próbuje rozwikłać kryminalną zagadkę masakry w wąwozie Bletterbach.   „Istota zła” to wciągający i mroczny thriller. Zaburzenia psychiczne bohatera zacierają mu rzeczywistość, a obłęd przejmuje władzę w postrzeganiu świata - czytając niektóre fragmenty miałam ciary! Całości dopełnia zaskakujące zakończenie i niepowtarzalny klimat majestatycznych Dolomitów.  To idealna książka na listopadowy wieczór! 
6;Lektura "Ksiąg Jakubowych" okazała się nie być dla mnie łatwym wyzwaniem. Jest to bowiem powieść ze wszech miar nietypowa. Wydarzenia nie zmierzają w niej do jakiegoś z góry określonego celu. Nie dają się też zamknąć w konkretnych ramach czasowych. Postaci jest całe mnóstwo, a poszczególne wątki urywają się i powracają w sposób pozornie losowy. Niektóre sekwencje wydarzeń początkowo wydające się istotnymi dla dalszego rozwoju głównej linii fabularnej, finalnie okazują się niczym więcej, jak tylko ślepymi zaułkami. Czasem na przestrzeni kilkudziesięciu stron akcja nie rusza się z miejsca, a czasem w mgnieniu oka skacze do przodu o kilka lat, by za chwilę dostarczyć trudne do umiejscowienia w czasie i przestrzeni retrospekcje.  Takich "utrudnień" jest zatem całkiem sporo. Pytanie tylko, czy to dobrze, czy też źle? Są pewnie tacy, którzy przyklasną wszystkim tym udziwnieniom. Inni zaś będą na nie pomstować. Ja mam mieszane uczucia. Jestem przekonany, że w swoim laickim podejściu nie zrozumiałem większości ukrytych znaczeń i motywów. Nie umiem się jednak oprzeć wrażeniu, że niektóre elementy - niektóre ślepe zaułki i niektóre dygresje - można by z książki wyrzucić bez szkody dla jej treści.  Wielkim pozytywem jest z pewnością styl Olgi Tokarczuk - nawet najdłuższe opisy najbardziej prozaicznych czynności lub rzeczy potrafią wzbudzić ciekawość. Kupił mnie też oryginalny klimat snutej przez noblistkę opowieści: połączenie dość wiernie oddanych realiów historycznych z elementami znacznie bardziej współczesnymi oraz motywami jawnie fantastycznymi. 
8;Lisa Taddeo wciąga od pierwszej strony, a w moim przypadku od pierwszego zasłyszanego słowa. Z każdą kolejną opowieścią lub zdaniem czułam, że w końcu ktoś był w stanie wydobyć moje odczucia na temat własnego pożądania i spisać je w poukładanej formie. Niesamowicie odurza i daje poczucie, jakby to była najlepiej napisana proza, a jest to samo życie. I to jest w tej książce jeszcze piękniejsze! 
6;Kundera jest tak samo dobry zarówno w formie powieściowej jak i eseistycznej, polecam. Dużo ciekawych wątków. 
8;Lubię książki, które nie są oczywiste gatunkowo. Niby kryminał, a właściwie powieść historyczna. Niby o serii morderstw, a tak naprawdę prawie że psychologiczna drama z domieszką obyczajówki w retrospekcji z 1939 roku. Świetnie utkana fabuła, która jednocześnie stanowi smakowitą zapowiedź dalszych losów głównego bohatera. Jeśli. to wstęp do całej serii, jestem zachęcony i trzymam kciuki za to, by zapowiedź nie okazała się ciekawsza od kontynuacji. 
7;Zabawny i pogłębiony obraz transformacji Polski. Mariusz Szczygieł jak zwykle ze szczyptą humoru i ironii przedstawia prawdziwe życie niemal każdego obywatela, ale dodaje też swoim bohaterom imiona i nazwiska, co automatycznie pozwala oderwać się od powieści i powiedzieć "To nie ja, u mnie tak nie było". Ale mimo tego dobrze wiemy, że możemy się całkowicie utożsamić z większością anegdot czy opowieści. 
7;(2006) [The God Delusion]  Książka jest różnorodna – obejmuje kwestie filozoficzne, związane z ewolucją Wszechświata, początkami życia oraz prawidłami biologii, a także krytykę biblijną, zagadnienia etyczne psychologiczne, problem negatywnego wpływu religii. Odnosi się do retoryki uprawianej przez wierzących, powszechnych przekonań i błędów myślowych. Krytykuje koncepcję odwiecznego Demiurga, wielopoziomowo wykazując, czemu ta idea jest mało wiarygodna; opowiada o jej korzeniach, o tym co zrodziło nasze przekonania i wpłynęło na ich upowszechnienie, o mechanizmach powstawania religii*. Oczywiście tematów dotyka skrótowo, bo każdy rozdział to materiał na osobną publikację. Całość stanowi jednak dobry pakiet startowy dla osób zagubionych. Takich, które mają pewne wątpliwości, ale jeszcze nie zdecydowały się na konfrontacje z faktami. Jeśli natomiast ktoś jest niewierzący, a nigdy nie starał się uporządkować sobie argumentów, tutaj znajdzie podstawowe. Dla czytelników którzy podzielają poglądy profesora (1941), mają za sobą pewne refleksje, i znają jego motywacje, lektura będzie bardziej rekreacyjna. Całość czyta się przyjemnie. Argumentacja jest trafna, pełna pasji i odważna. Znajdziemy tu sporo mądrych uwag – zdecydowanie warto przeczytać.   Tłumaczenie jest bardzo dobre, atrakcyjne stylistyczne i przyjemne w odbiorze. Można odnieść wrażenie, że książka powstała w języku polskim. Trafiają się zdania które można by skonstruować lepiej, odstające od reszty, ale jest ich niewiele, i nie wpływa to negatywnie na odbiór całości. Piotr J. Szwajcer (1959) poradził sobie z The God Delusion świetnie. Troszkę gorzej wyszła natomiast korekta.   Jeśli ktoś nie jest religijny, nie uzna książki za kontrowersyjną. W sieci znajdziemy wiele negatywnych opinii, pełnych jadu i argumentów na poziomie obrażonego przedszkolaka. Autor liczył się z nimi, i odpowiada na nie już na kartach książki (mimo, że te w zasadzie były jeszcze wówczas niewypowiedziane). Nie jest arogancki**. Jest po prostu asertywny, konsekwentny, spójny i skuteczny. Ocenia religie negatywnie, i nie widzi powodu by mówić o nich z szacunkiem – a to się ludziom nie podoba. Burzy im światopogląd.  Książka powstała z myślą o odbiorcy brytyjskim, a w drugiej kolejności również dla mieszkańców Zachodu – dlatego Dawkins skupia się koncepcji judeochrześcijańskiej. O innych religiach pisze niewiele, ale dostatecznie by w ramach obranej koncepcji dopełnić obraz zjawiska.   (Eseje wyszły spod ręki biologa ewolucyjnego, jaką pracę napisałby astrofizyk?).  __________ * Dawkins sugeruje, że ludzka skłonność do religii jest ściśle związana z naszą konstrukcją biologiczno-kulturową, że jest to efekt utrwalenia skłonności, która każe nam ufać starszym, bardziej doświadczonym i stojącym wyżej w hierarchii. Tłumaczy, że dzieci które nie słuchały ostrzeżeń rodziców – na ogół kończył marnie, np. rozszarpane przez dzikie zwierzęta, konając po niejadalnych grzybach lub w górskiej rozpadlinie. W efekcie tego, przeżywały jednostki bardziej skłonne do zaufania, i to one przekazywały tę cechę dalej, z czasem doprowadzając do jej kumulacji, czego efektem jest stan dzisiejszy.  ** W dwuczęściowym dokumencie Źródło wszelkiego zła? [The Root of All Evil?] (2006), Dawkins wchodzi w rolę prowokatora, i prowadzi część rozmów w sposób daleki od właściwego, otwarcie zdradzając swoje stanowisko, a niekiedy decydując się na zaczepki. Oczywiście nie sprzyja wydobywaniu informacji. W „Bogu urojonym” to konfrontacyjne stanowisko ma o wiele lepszą formę, jest celniejsze i bardziej wyważone. Miejscami profesor przesadza z przymiotnikami, starając się podkreślić coś, co i tak wynika z opisu. Wychodzi z niego zadziora, jednak nie jest to typ zarozumiałego egotyka. Jeżeli chodzi o wiarę, to naprawdę nie trzeba wiele by być uznanym za skandalistę, nacisnąć komuś na odcisk i zrobić sobie wrogów. Zresztą profesor sam o tym pisze.  •  W księdze Genesis przeczytamy, że Bóg stworzył człowieka na swój obraz i podobieństwo. A przecież było odwrotnie – to człowiek wykreował Boga. Podług swoich potrzeb i zapatrywań, w oparciu o własne ego, pragnienia i ambicje. Boga Abrahama oraz jego zapomnianych protoplastów, ugaryckiego Ela i innych. Kierowany pychą, zatopiony w duchu swoich czasów, uczynił zeń surowego samca alfa – którego sądy są arbitralne, niepodważalne i bezdyskusyjne. Gdybym był Dawkinsem, dałbym tę myśl na samym początku.  •  „[...] »nawrócenie« Douglasa [Adamsa, 1952-2001] (które nastąpiło pod wpływem moich wcześniejszych książek, a żadna z nich nie stawiała przed sobą takiego celu) zainspirowało mnie do napisania Boga urojonego” (str. 166-167). Douglas Adams, brytyjski pisarz science-ficton, autor „Autostopem przez galaktykę” – porzucił agnostycyzm na rzecz ateizmu po przeczytaniu „Samolubnego genu” (1976) i „Ślepego zegarmistrza” (1986). Dawkins dedykuje mu książkę i nie szczędzi ciepłych słów.  •  PODOBNE POZYCJE I LEKTURY UZUPEŁNIAJĄCE:  Ateista – Andrzej Koraszewski (2018) Bóg nie jest wielki – Christopher Hitchens (2007) Bóg – Reza Aslan (2017) Dlaczego nie mogę być chrześcijaninem a tym bardziej katolikiem – Piergiorgio Odifreddi (2007) Głupie pytania – Jan Hartman (2013) Rozmyślania (do siebie samego) – Marek Aureliusz (170-180) Tak wymyślono chrześcijaństwo – Leo Zen (2003) Tajemnice Nowego Testamentu – Radosław Kiełbasiński (2011) Prawda i fikcja w kodzie Leonarda da Vinci – Bart D. Ehrman (2004) [i inne książki autora] Mity hebrajskie – Robert Graves, Raphael Patai (1955) Neandertalska paralaksa: Hominidzi, Ludzie, Hybrydy (2002-2003) – Robert J. Sawyer [powieść rozbita na trzy tomy z powodów marketingowych, kwestia religii jest tu istotną częścią fabuły; młodszy czytelnik zada sobie w trakcie tej lektury wiele ważnych pytań] ST i NT: https://biblia.deon.pl/   Jeśli ktoś ma kłopoty z ustosunkowaniem się do chrześcijaństwa, wystarczy że przeczyta Biblię. Jest to zdecydowanie męczące, mozolne zadanie na dłuższy okres czasu – ale warto. Jak nie całość, to chociaż fragmentami (które są różne jakości). Wspieranie się audiobookami też jest jakimś wyjściem. (Gandhi nie dał rady. W autobiografii przyznał, że Biblia tak go nużyła, że przysypiał). Lata temu, będąc już całkowicie poza wpływem Kościoła, szukając w Starym Testamencie fragmentu o przejściu przez Morze Czerwone, przypadkowo trafiłem na poniższy fragment (wspomniany zresztą przez Dawkinsa), i byłem wtedy realnie zaskoczony:  „Rzekł Pan do Mojżesza: «Pomścij Izraelitów na Madianitach. Potem zostaniesz przyłączony do twoich przodków». Rzekł więc Mojżesz do ludu: «Przygotujcie spośród siebie mężów na wyprawę wojenną przeciw Madianitom; mają im wymierzyć pomstę Pana. Poślijcie na wyprawę wojenną po tysiącu ludzi z każdego pokolenia izraelskiego». [...] Według rozkazu, jaki otrzymał Mojżesz od Pana, wyruszyli przeciw Madianitom i pozabijali wszystkich mężczyzn. Zabili również królów madianickich. Oprócz tych, którzy zginęli [w walce]: Ewi, Rekem, Sur, Chur i Reba – razem pięciu królów madianickich. Mieczem zabili również Balaama, syna Beora. Następnie uprowadzili w niewolę kobiety i dzieci madianickie oraz zagarnęli jako łup wszystko ich bydło, stada i cały majątek. Spalili wszystkie miasta, które tamci zamieszkiwali, i wszystkie obozowiska namiotów. Zabrawszy następnie całą zdobycz, cały łup złożony z ludzi i zwierząt, przyprowadzili jeńców, zdobycz i łup do Mojżesza, kapłana Eleazara i całej społeczności Izraelitów, do obozu, który się znajdował na równinach Moabu, położonych nad Jordanem naprzeciw Jerycha. Mojżesz, kapłan Eleazar i wszyscy książęta społeczności wyszli z obozu naprzeciw nich. I rozgniewał się Mojżesz na dowódców wojska, na tysiączników i setników, którzy wracali z wyprawy wojennej. [tutaj można by naiwnie założyć, że przeraziło go bestialstwo Hebrajczyków, bezsensowna dewastacja i ogólny chaos, jednak nie...] Rzekł do nich: «Jakże mogliście zostawić przy życiu wszystkie kobiety? [Co k*rwa?!] One to za radą Balaama spowodowały, że Izraelici ze względu na Peora dopuścili się niewierności wobec Pana. Sprowadziło to plagę na społeczność Pana. Zabijecie więc spośród dzieci wszystkich chłopców, a spośród kobiet te, które już obcowały z mężczyzną [!]. Jedynie wszystkie dziewczęta, które jeszcze nie obcowały z mężczyzną, zostawicie dla siebie przy życiu [jako niewolnice seksualne i darmową pomoc domową]” (Księga Liczb, rozdział 31, https://biblia.deon.pl/rozdzial.php?id=170). Kiedy byłem dzieciakiem, zachodziłem w głowę, czemu zdobycie Jerycha jest przedstawiane jak coś dobrego. Miałem wtedy spory dysonans poznawczy, i nie do końca rozumiałem czemu to właśnie ten epizod ma służyć za przykład korzyści wynikających z zaufania Bogu, a jednocześnie świadectwo jego woli i mocy. Dziś powiedziałbym, że to przykład ludobójstwa, zwyczajnej czystki etnicznej, a jednocześnie świadectwo prymitywnej, bezsensownej przemocy – którą ciężko zrozumieć. Świadectwo swoich czasów. Niech przemówi Pismo: „I rzekł Pan do Jozuego: «Spójrz, Ja daję w twoje ręce Jerycho wraz z jego królem i dzielnymi wojownikami. [...] Lud wzniósł okrzyk wojenny i zagrano na trąbach. Skoro tylko usłyszał lud dźwięk trąb, wzniósł gromki okrzyk wojenny i mury rozpadły się na miejscu [jeb-badabum!]. A lud wpadł do miasta, każdy wprost przed siebie, i tak zajęli miasto. I na mocy klątwy przeznaczyli na [zabicie] ostrzem miecza wszystko, co było w mieście: mężczyzn i kobiety, młodzieńców i starców, woły, owce i osły” (Księga Jozuego, rozdział 6, https://biblia.deon.pl/rozdzial.php?id=1118) – co im zawiniły kobiety, dzieci, starcy i trzoda? Czym to się różni od perypetii mieszkańców Mezopotamii, w jaki sposób Jahwe jest odmienny od bogów Sumeru, Akadu i Babilonii? Pójdźmy dalej, co łączy nauczanie Jezusa ze wschodnimi kultami rozpowszechnionymi w Imperium Romanum? Jak się to ma do ówczesnych sekt? Dla osoby kompletnie z tym nieobeznanej, wnioski mogą być bardzo zaskakujące. Jeśli kogoś interesuje źródło prawa niespodzianki z cyklu wiedźmińskiego, znajdzie je w Starym Testamencie. Przy okazji jest to też druga najsławniejsza ofiara z człowieka, która w przeciwieństwie do tej jaką miał złożyć Abraham z Izaaka, doszła do skutku. Pobożne Jefte przyrzekł Jahwe tak: „«Jeżeli sprawisz, że Ammonici wpadną w moje ręce, wówczas ten, kto [pierwszy] wyjdzie od drzwi mego domu, gdy w pokoju będę wracał z pola walki z Ammonitami, będzie należał do Pana i złożę z niego ofiarę całopalną». Wyruszył więc Jefte przeciw Ammonitom zmuszając ich do walki i Pan wydał ich w jego ręce. Rozgromił ich na przestrzeni od Aroeru aż do okolic Minnit, co stanowi dwadzieścia miast, i dalej aż do Abel-Keramim. Była to klęska straszna. Ammonici zostali poniżeni przez Izraela. Gdy potem wracał Jefte do Mispa, do swego domu, oto córka jego wyszła na spotkanie, tańcząc przy dźwiękach bębenków, a było to dziecko jedyne; nie miał bowiem prócz niej ani syna, ani córki. Ujrzawszy ją rozdarł swe szaty mówiąc: «Ach, córko moja! Wielki ból mi sprawiasz! Tyś też wśród tych, co mnie martwią! Oto bowiem nierozważnie złożyłem Panu ślub, którego nie będę mógł odmienić!» Odpowiedziała mu ona: «Ojcze mój! Skoro ślubowałeś Panu, uczyń ze mną zgodnie z tym, co wyrzekłeś własnymi ustami, skoro Pan pozwolił ci dokonać pomsty na twoich wrogach, Ammonitach!» Nadto rzekła do swego ojca: «Pozwól mi uczynić tylko to jedno: puść mnie na dwa miesiące, a ja udam się na góry z towarzyszkami moimi, aby opłakać moje dziewictwo». «Idź!» – rzekł do niej. I pozwolił jej oddalić się na dwa miesiące. Poszła więc ona i towarzyszki jej i na górach opłakiwała swoje dziewictwo. Minęły dwa miesiące i wróciła do swego ojca, który wypełnił na niej swój ślub i tak nie poznała pożycia z mężem” (Księga Sędziów, rozdział 11, https://biblia.deon.pl/rozdzial.php?id=1147). Jefte spalił córkę aby uzyskać „miłą woń dla Jahwe”. Bóg nie interweniował. • Na miejscu Dawkinsa dodałbym do tekstu jeszcze trzy refleksje (w moim odczuciu bardzo istotne): Bóg milczy. Gdyby jego istnienie było odczuwalne, przejawiało się jakkolwiek, gdyby było składową rzeczywistości – ludziom łatwiej byłoby nie tyle wierzyć, co wiedzieć, że ktoś taki istnieje i brać to pod uwagę. Wielki nieobecny nie zaszczyca nas jednak żadnymi sygnałami.  Bóg doświadcza ludzi poprzez choroby, testuje ich wiarę, ale w jakim celu doświadcza tak również zwierzęta? Co jeleniowi po nowotworze? Czemu świat zwierząt jest tak okrutny? Dlaczego część pisklaków ginie z powodu egoizmu rodzeństwa? Czy kanibalizm chomiczych matek nie stoi w sprzeczności z wizją Boga? Czemu nadmiar chutliwych żółwi morskich może udusić uciekającą samicę? I wreszcie, czemu jedne gatunki zjadają drugie? Skąd przemoc i gwałt wpisane w boże dzieło? Przecież „Bóg jest miłością”!  Czemu Bóg nie manifestuje się na niebie (lub inaczej), i nie dociera do wszystkich w tym samym czasie? Jeśli założymy że Jezus był synem bożym, czemu nie zrobił wielkiego world tour? Czemu zakończył robotę w małej, peryferyjnej prowincji? Albo inaczej, dlaczego Bóg nie powołał do życia setek Chrystusów, by mogli nieść dobrą nowinę w każdym zakątku planety: w imperium dynastii Han i na Wyspach Japońskich, w Indiach, w murzyńskiej Afryce ludów Bantu czy Khoisan, pośród australijskich Aborygenów, wśród plemion Ameryki Południowej, między Majami i Zapotekami? Jak na wszechmocnego – specjalistę od efektów specjalnych i twórcę wszechrzeczy – oferuje nam wersję wyjątkowo ekonomiczną (żeby nie rzec... niskobudżetową).  •  UWAGI MERYTORYCZNE (wyd. II, 2018): Str. 10-11 – gdyby na Ziemi nie było religii (jak w alternatywnej wizji Roberta J. Sawyera przybliżonej w Neandertalskiej paralaksie [The Neanderthal Parallax, 2002-2003]), talibowie nie mieliby posągów do burzenia (chodzi o wizerunki Buddy z Bamian). (Buddyzm, wbrew temu co się niekiedy pisze, jest religią. Czci się w niej Buddę i otwarcie kieruje ku niemu modły w określonej intencji; oddaje się także cześć innym oświeconym, duchom i demonom, składa ofiary, przeprowadza obrzędy, itd.).  Str. 63 – tłumacz twierdzi, że autor pomieszał tu dwa spisy, ale faktycznie żyła w XIII stuleciu pewna Zyta, i kościół uznał ją za świętą.  Str. 118 – jeśli czytanie w myślach należy do „czysto ludzkich właściwości” (!), to oznacza, że jakaś namiastka telepatii (wyśmiewa ją na str. 131), do tej pory nieudowodnionej naukowo, negowanej przez racjonalistów, jest dla scjentystycznego Dawkinsa faktem? Czy też chodzi tylko o wczucie się w drugą osobę, wyrażone za pomocą metafory („czytasz mi w myślach!”)? Coś tu poszło nie tak w tłumaczeniu.  Str. 192 – „[...] życie narodziło się tylko raz” (+ str. 195) – wedle nowszego podejścia, powstania materii ożywionej jest naturalną konsekwencją pewnych uwarunkowań, albo też możliwością która po prostu się pojawia. Od czasu do czasu, w różnych miejscach, no i kto da głowę że nie zachodzi również teraz?  Str. 196-197/212 – Dawkins podaje nieaktualne dane (Wszechświat świat tworzy około 100 miliardów galaktyk, z czego w naszej znajduje się 1-30 miliardów planet). Wedle najnowszych szacunków w Drodze Mlecznej znajduje się 100 miliardów planet (!), a nasz wszechświat, składa się z 350 miliardów dużych galaktyk, obok których wyróżnia się również 3,5 biliona [3 500 000 000 000] galaktyk karłowatych.  Str. 285 – w czasach Jezusa Rzymianie okupowali Judeę/Judę (Iudaea), nie Palestynę. W 6 roku wcielili ją do Prowincji Syria, a po buncie Bar-Kochby, w roku 135, przemianowali na Syria Palestina (Syria Palestyńska [filistyńska]).  Str. 305 – w drugim przypadku musimy bezpośrednio skrzywdzić człowieka, ponadto zinstrumentalizujemy go. To pierwsze co przyszło mi na myśl, i stronę dalej autor pisze to samo. Jakiś brak wiary w intelekt czytelnika... (Mam wrażenie, że co najmniej jeden z tych przykładów miałem na studiach, być może w nieco zmienionej formie – ale każdy rozsądny człowiek bez problemu wskaże w czym rzecz, tutaj nie trzeba się nawet zastanawiać).   Str. 323 – Dawkins powinien zaznaczyć, że pierwotnie całość Biblii odczytywano dosłownie. Nie było zresztą powodu by robić inaczej. Opis sześciodniowego aktu kreacji, w czasie którego Bóg po kolei tworzy wszystkie elementy uniwersum, ograniczającego się wówczas tylko do Ziemi, dziś uznawany jest za metaforyczny. Mowa jest o przenośniach, o baśni, o micie. Nie da się go obronić, ale gdyby nie to – Kościół stałby za nim murem. Podobna sytuacja jest z niebem (rajem). W NT jest to obszar ulokowany bezpośrednio nad nami, hen wysoko, zapewne przed sklepieniem, za którym jest woda (w tej koncepcji cały świat to coś w rodzaju płaskiej ziemi pod szklaną kopułą – skrajnie upraszczając). W Biblii znajdziemy opisy wniebowstąpienia – znaczące postacie unoszą się w górę, do Boga (w tym Jezus). Bóg bytuje gdzieś nad nami, poza światem śmiertelnych. Jednak wraz z rozwojem nauki, astronomii i lotnictwa – przeniesiono tę krainę w bliżej nieokreślony wymiar. Okazało się że w górze Boga nie ma.  Str. 328 – tutaj nie może być mowy o pomieszaniu rękopisów. Mamy po prostu do czynienia z motywem którego użyto dwukrotnie (albo jest to odbiciem jakiejś tamtejszej patologii). Legendy i mity mają to do siebie, że pewne historie przypisują różnym bohaterom. A tym przypadku mamy do czynienia właśnie z takimi opowieściami.  Str. 337 – „pięćdziesięciometrowe posągi Buddy” – jeden miał 53, drugi około 40.  Str. 367 – z tego co wiem, Stalin miał ponoć na Kremlu prywatną kaplicę (z drugiej strony stoi tam też kilka soborów i cerkwi), a podczas oblężenia Moskwy, kazał lotnikom okrążyć miasto z ikoną na pokładzie, co wedle zasłyszanego proroctwa miało ocalić miasto. Niemniej, to pisze autor jest oczywiście faktem, Stalin był niewierzący: „Z jednej strony [jego stosunek do religii był] otwarcie wrogi, dążący do całkowitej ateizacji, z drugiej w imię partykularnych interesów, potrafił dojść do porozumienia z duchowieństwem. Uzależniał on podejście do religii od aktualnych potrzeb politycznych” (https://histmag.org/Stalin-wobec-religii.-Piewca-ateizmu-i-sojusznik-Cerkwi-prawoslawnej-21751). Na kartach tego podrozdziału opatrzność określana jest mianem bytu, jednak opatrzność można rozpatrywać jedynie w kategoriach losu/przeznaczenia/nadnaturalnej siły, ewentualnie bożej opieki (symbolicznie: opromienione oko w trójkącie [wszystkowidzące oko])  Str. 383 – jeśli wycinał z Biblii fragmenty sprzeczne z nauką, to usuwał także to co jest po drugiej stronie kartki (i to losowo) – sensowniej byłoby wykreślać te fragmenty (lub je zamazywać) – anegdota nie brzmi wiarygodnie.  Str. 447 – ogromne zmiany geologiczne (dryf kontynentalny, wypiętrzenie się potężnych łańcuchów górskich – takich jak Himalaje) zachodziło również stosunkowo niedawno, miliony (nie miliardy) lat temu. Mapy rekonstruujące rozkład kontynentów od kambru [541 mln lat temu] (paleozoik) do współczesności (czwartorzęd, kenozoik) doskonale to obrazują.  Str. 491 – „Na pewnej planecie (całkiem możliwe, że na jedynej planecie w całym Wszechświecie) cząsteczki, z których normalnie nie powstałoby nic bardziej złożonego niż kawałek skały, zdołały jakoś »żebrać się« i wytworzyć coś, co [...] jest bytem tak niewyobrażalnie złożonym, że potrafi biegać, skakać, pływać, latać, widzieć i słyszeć, a nawet chwytać i zjadać inne równie ożywione kawałki złożoności” – kontynuacja myśli ze str. 192 i 195. Biorąc pod uwagę skalę kosmosu, jest niemożliwością by życie wytworzyło się jedynie na Ziemi. Statystycznie jest to nieprawdopodobne. To stanowisko bliskie ujęciom religijnym, wywodzącym się wprost z mitów o stworzeniu świata, np. biblijnym, które Dawkins przez 500 stron tej książki krytykuje (!). Nie podróżując poza układ słoneczny, nie mamy prawa stawiać takich tez, a poza tym najnowsze odkrycia astronomiczne wskazują na liczne egzoplanety, które mogą być domem dla życia podobnego do ziemskiego. Poza tym, życie nie musi funkcjonować tak jak na Ziemi, jego budulec i charakter mogą być znacząco odmienne. (Dawkins nie forsuje jakoś silnie tezy o wyjątkowości Ziemi, to co pisze, ma raczej skłonić nas do myślenia o tym jak bardzo rzadkie – na tle innych ciał niebieskich – są takie planety: obfite w wodę, z kontynentami, w korzystnym położeniu względem swojej gwiazdy – „stabilne” światy dogodne dla życia). Patron jednej z mokotowskich ulic, Giordano Bruno (1548-1600) zginął na stosie, bo śmiał twierdzić, że gwiazdy to odległe Słońca, identyczne jak nasze, i że wokół nich także krążą planety, na których też musi być życie. Zakładał że Wszechświat jest nieskończony. Jeśli kogoś nie zadowala to co oferuje internet, może sięgnąć po: Wyobrażone Życie. Wyprawa na egzoplanety w poszukiwaniu inteligentnych istot pozaziemskich, stworzeń lodu i zwierząt supergrawitacyjnych duetu Trefil-Summers (2019).  UWAGI TECHNICZNE: Str. 29 – brak kropki po cudzysłowie; str. 34 + 491-492 – brak jakiegoś łącznika między cudzysłowami (?); str. 35 – wiele (o wiele); str. 48 – w ślepo (na ślepo/w ciemno); str. 54 – czarni Nigeryjczycy (Nigeria to nie RPA, nie ma tam znaczącej białej mniejszości potomków dawnych kolonistów); str. 55 – źdźbło (krztę); str. 60 – wyimaginowany? (na początku strony opisywany był jako ktoś realny); str. 61 – bez (Bez); str. 63 – Archaniołowi (Archaniołowie/Archanioły); str. 66 – Al. Qu-ran (Al-Qur'ān); str. 71 – przypominają (Przypominają); str. 142 – przypis RD, tutaj tłumaczenie chyba wymusiło zmianę treści (literówka) [dziewka i dziwka różnią się jedną literą, virgin i whore to dwa odmienne słowa]; str. 143 – powtórzenie sądu nt. Biblii (że nie jest wiarygodnym źródłem historycznych informacji); str. 147 – kropka powinna być za cudzysłowem; str. 156 – Indach (Indiach); str. 167 – samotne domkniecie nawiasu (bez otwarcia); str. 243 – procesory tekstu (edytory); str. 252 – „może” do skasowania; str. 257 – „Po raz pierwszy wiarę i miłość porównałem, jeszcze w roku 1993, [...]” (jeszcze do skasowania); str. 283 – brak kropki (za cudzysłowem); str. 289 – nawias się otwiera, potem ponownie i domyka (taki nawias w nawiasie); str. 302 – zrewanżować się (tu: na rewanż – lepsza stylistyka); str. 307 – nią (niego); str. 316 – wbrew obietnicy w kolejnym rozdziale nie ma rozwinięcia, wspomina się o aborcji, ale na tym koniec; str. 324/343/394/429/476 – kropka zamiast znaku zapytania; str. 332 – marnowanie czasu (nieplanowane powtórzenie); str. 338 – Bamiyan (Bamian); str. 359 – rasowych (rasowym); str. 378 – o jedną kropkę za dużo (jest w nawiasie i poza nim); str. 387 – Orwellowskiego 1984 (w polskim przekładzie to Rok 1984, a więc Orwellowskiego Roku 1984); str. 417 – Państwo Papieskie [Stato Pontificio] – w Polsce określane Państwem Kościelnym; str. 419 – ratowując (ratując); str. 424 – „zeznaniom” powinno wskoczyć przed „składanym”; str. 428 – jest istnieje („jest” do skasowania); str. 433 – brak myślnika między cudzysłowem a resztą zdania; str. 450 – „[...] dzieci w tej szkole nie były w tej szkole kształcone” (dzieci w tej szkole nie były kształcone); str. 453 – „się losem się losem”; str. 459 – Bhagawad Gita (Bhagawadgita) – tłumacz spolszczył zapis angielski (Bhagavad Gita); str. 461 – zwykłe nawiasy w nawiasie; str. 467 – Ptah (Ptaha – brak deklinacji); str. 477 – zbędny przecinek po trzykropku + po „religii” powinien być przecinek, a „zwłaszcza” powinno wskoczyć na początek linijki; str. 483 – przerwania (przetrwania); str. 490 – nadprogramowa kropka (jest i w nawiasie, na końcu zdania, i poza).  • • •  SUBIEKTYWNIE O RELIGII  Dokument Źródło wszelkiego zła? [The Root of All Evil?] (2006) oglądałem w 2007, w kiepskiej kopii nagranej bezpośrednio z Planete. Miałem wtedy 20 lat. Z uwagi na fakt, że interesowała się mną Wojskowa Komisja Uzupełnień Warszawa-Praga – poszedłem na studia; powoli wdrażałem się w dorosłość, miałem jedną parę butów i dzieliłem pokój z młodszą siostrą.  Film mnie troszkę przygnębił. O ile zgadzałem się z jego spostrzeżeniami odnośnie wiary i psychologii, oraz ogólnej roli nauki, to jednak dosyć jasno promował ateizm, a to wówczas nie było dla mnie pociągające. Postulował, że życie kończy się wraz z kresem aktywności mózgu: cyk i koniec. A ja zawsze lubiłem, i chyba lubię do dziś, łudzić się, że tak na dobrą sprawę nic nie jest to przesądzone. Że wykładania materialistyczna ma absolutnie sens, ale może jest jakiś inny wymiar, jakaś platforma, która być może nam umyka? Jest to oczywiście myślenie życzeniowe, ale kiedy słucha się historii Shanti Devi/Ludgi Devi (https://en.wikipedia.org/wiki/Shanti_Devi) i podobnych, to ciężko oddalić myśl, że być może coś w tym jest. Nie ma silnych przekonań w tej materii, najczęściej zakładam, że śmierć to koniec, finito, ale dopuszczam też myśl, że być może jest coś jeszcze, coś o czym nie wiemy. Świadomość jest efektem pracy mózgu... ale czy wyłącznie?  Oczywiście wspomniana kwestia to tylko mały fragment dokumentu, ale na tyle istotny, by osoba w jakimś stopniu przewrażliwiona, niezahartowana, poczuła się niekomfortowo. W pewnym stopniu byłem taką osobą.  W 2008, rok lub dwa lata po tym dokumencie, kiedy jeszcze zdarzało mi się oglądać telewizję, śledziłem talk-show Wojewódzkiego. Gościem była Maria Peszek, co do której miałem mieszane uczucia. Padł temat śmierci – Wojewódzki powiedział, że nie wierzy aby coś tam było po drugiej stronie, Peszkówna to samo, i tak sobie gadali dalej, na luzie, bez złych emocji – a mnie strasznie to wzburzyło. Do tego stopnia, że będąc na uczelni podzieliłem się tym z koleżanką. Zirytowała mnie wtedy pewność z jaką o tym rozmawiali. Ja wolałem wówczas stanowisko które towarzyszyło mi praktycznie od zawsze, bardziej umiarkowane: że pewnie tak, człowiek gaśnie i wszystko znika (mały prywatny koniec świata), ale być może jest coś dalej... jak jest – nie wiadomo, ale po co stawiać sprawę tak kategorycznie? Wydało mi się to wtedy wręcz bezczelne, ale prawda jest taka, że byłem niedojrzały. Wkurzyło mnie to, co dziś przyjąłbym z obojętnością. (Miałem raptem dwadzieścia lat). Skoro mnie to ubodło, osobę niezaangażowaną religijnie, to jak bardzo musiało to rozeźlić przeciętnego katolika? Takie słowa, mimo że same w sobie neutralne – burzą cały sens życia. Odbierają nadzieję, ostatnią myśl która podtrzymuje na duchu i oddala od niepokoju. Dlatego właśnie Dawkins zbiera cięgi (!). Jakby delikatnie nie klarował swojego stanowiska, mówiąc coś co nie podoba się ogółowi, naraża się na atak. Ludzie reagują emocjonalnie, często nie są zdolni do właściwej autorefleksji, nie mają sił na zrewidowanie poglądów. Nie pragną tego, a jednocześnie blokuje ich ego. Nie chcą słyszeć, że brnęli w złym kierunku, i że trwało to zdecydowanie dłużej niż powinno. To wymaga odwagi i odpowiedzialności, a na to stać tylko ludzi na poziomie. Mniej skomplikowani, nie umiejący myśleć samodzielnie, nie są w stanie zawrócić, i jest to typowe. Trzeba się z tym pogodzić.  Kiedy byłem dzieciakiem, sześcio-, siedmio- lub ośmioletnim, podczas spaceru po lesie, zapytałem matki co jest po śmierci. I powiedziała mi tak: że albo istnieje jakiś ciąg dalszy, albo nie ma nic. Zasypiasz i znikasz. Nie ma cię. To chyba nie jest typowe, bo zwykle dzieciakom opowiada się o niebie (światłości, chmurkach i aniołkach). Takie stanowisko nie przeszkodziło mojej matce ani mnie ochrzcić, ani uchronić przed wątpliwą przyjemnością pierwszej komunii, a nawet tak długo męczyć bezsensownym paplaniem żebym zrobił bierzmowanie, że w końcu uległem i dla świętego spokoju to odbębniłem – mimo, że tak ona jak i ja, mieliśmy to serdecznie w dupie, i pod kątem duchowym nie miało to żadnego znaczenia (a to teoretycznie jest w tym najważniejsze). Nie chodziłem już do kościoła, lęk zaszczepiony przez katechetkę, że skończy się to piekłem, dawno już mnie nie trwożył, a rodzicielka także była zdystansowana. Myślę że matka, która sama miała cywilny ślub (z uwagi na to, że stary miał już kościelny z inną babką, a rozwodził się standardowo), chciała abym ja miał kościelny. Wyszła za mąż kiedy miała dwudziestkę, w połowie lat 80., a ja urodziłem się trzy lata po tym wydarzeniu. Mierzyła mnie swoją miarą, i pewnie zakładała, że rychło pójdę w jej ślady. A w związku z tym że czasy się zmieniły, normy społeczne też, konieczny i dobrze widziany będzie tylko i wyłącznie ślub kościelny. Tak sobie to tłumaczę, bo do tej pory – mimo moich pytań – nie wyjawiła mi swojego motywu. I tak mi się upiekło, bo inni latali trzy lata, a mi ten cyrk zajął „tylko” rok. Teoretycznie powinienem „przygotowywać się” tyle co rówieśnicy, ale że nie zawsze trafiałem do kościoła, to nie miałem o tym pojęcia, a wtedy to już w ogóle byłem anty i omijałem ten przybytek. Pod koniec mszy, każdej niedzieli (chory nie chory, zmęczony czy nie) musiałem podstawić indeks, uzyskać parafkę i w trybie przyśpieszonym zaliczyć egzamin z modlitw i katechizmu. Jeśli chodzi o modlitwy, oczywiście zrobiłem sobie bezczelnie wielką ściągę z tyłu katechizmu, rozpisaną drobnym makiem oraz hieroglifami, i tak przekonałem siostry-egzaminatorki, że faktycznie znam te magiczne formułki na pamięć. Ale to nie koniec, musiałem zaliczyć jeszcze spowiedź. Spowiedzi w moim życiu było około pięciu i ta była szczęśliwie ostatnia. Jako jeden z grzechów wymieniłem przypadkowo zdeptane ślimaki – i to był szczery żal. Do bierzmowania poszedłem w spodniach od garnituru uszytego jeszcze w PRL (nie wiem po kim), oliwkowej kurtce-puchówce nabytej na Stadionie (której matka nie pozwoliła mi zdjąć) i czarnych, koszykarskich butach reebok, czyli wedle obecnych standardów modnie – wówczas jednak wyglądałem najgorzej ze wszystkich, pogwałciłem kanon, i było mi trochę wstyd że pokazuje się w takim zestawie publicznie. Nie założyłem marynarki żeby się nie zgrzać, a matka nie dała mi ściągnąć kurtki, która była naprawdę ogromna, i wyglądałem jak debil. Czyli jak już wspomniałem, wedle panującego wśród młodzieży Anno Domini 2021 bezguścia – szałowo.  Wspominam to jako doświadczenie bardzo schizofreniczne i kompletną stratę czasu. Zupełnie nie rozumiem czemu dałem za wygraną. Pamiętam jak tłumaczyłem, że to jest niezgodne z moimi poglądami, że nie poczuwam się do bycia ani katolikiem, ani nawet chrześcijaninem, i nie chce się w to ładować. Że religia to sprawa prywatna. Ile miałem wtedy lat? 15/16. Na tyle mało, by dawać się jeszcze wodzić za nos i nie umieć sensownie wyłożyć swoich racji, i jednocześnie zbyt wiele by przyjmować to bezkrytycznie.  Ostatni raz byłem na mszy z własnej woli jako 17-latek. Pisze że byłem, a nie że w niej uczestniczyłem, bo nie zajmowałem się modlitwą. Już tłumaczę. Pierwszy rok liceum był dla mnie bardzo ciężki, poziom był o wiele wyższy niż w gimnazjum, normy wyśrubowane, a pod koniec pierwszego semestru realnie się stresowałem, że nie zdam. Może przesadzałem, ale moim celem numer jednej było jak najszybsze zakończenie formalne edukacji. Myśl, że ta mogłaby trwać dłużej, napawała mnie zgrozą. Nie wiem czy bym to przeżył. Co więcej, zostać na drugi rok to porażka której już zupełnie nie umiałem sobie wyobrazić. Przedmioty ścisłe szły mi wyjątkowo kiepsko. Summa summarum skończyło się na kilku stabilnych dwójach, moich pierwszych dopuszczających na świadectwie. To mogłyby być tróje, ale pierwszy semestr obniżał mi oceny w drugim. Żeby rozładować jakoś napięcie, ironicznie i całkowicie dla zgrywy, powiedziałem sobie, że jeśli uda mi zdać, to pójdę do kościoła. Po długim czasie absencji i odmóżdżających dwunastu miesiącach w czasie których „przygotowywałem się” do bierzmowania, postrzegałem to jako skrajną głupotę. Ale słowo się rzekło. Iść i jak najszybciej mieć to za sobą, taki był plan. Miałem wrażenie, że to taki mały pakt z rzeczywistością (coś w rodzaju targu, transakcji) – skoro obiecałem zrobić coś głupiego, a sprawy poszły po mojej myśli – to muszę dotrzymać słowa. Jak się jest młodym, to robi się takie rzeczy – dla eksperymentu. Do kościoła udałem się z babcią, która na starość popadła w dewocje i póki mogła, chodziła tam kilka razy w tygodniu. Poranna msza, niedziela, ludzi tyle co kot napłakał, góra piętnaście dusz. Głównie starcy – których pewnie nie ma już wśród żywych. Czułem się jak agent infiltrujący sektę, obcy. (Jak Conan w filmie z ’82 – podczas zgromadzenia kultu węża). To brzmi dziwnie, bo przecież dystans czasowy między latami aktywności a bierności nie był duży, ale warto mieć na uwadze, że byłem nastolatkiem, i nawet kilka, kilkanaście miesięcy to była wówczas cała epoka.  Kolejną mszę-niemszę zaliczyłem podczas pogrzebu dziadka, już jako 34-latek (2021). Była to straszna farsa. Nie klękałem, nie żegnałem się, nie śpiewałem, ale z uwagi na to że byłem na widoku, aby nie robić zamieszania, musiałem w odpowiednich momentach unosić się i opadać. Nie zawsze nadążałem, ale matka też miała z tym problem, bo od mojego bierzmowania odpuściła chodzenie na msze.  Dziadek nie był zbyt religijny. Wierzył w Boga, ale na tym się to kończyło, twierdził „że nasza religia to takie pomieszane wiary z całego Wschodu” i nie chodził do kościoła. Obowiązkowo zaliczał wszystkie msze żałobne i śluby, święcił jajka – ale tak prywatnie wolał rąbać drewno i oglądać telewizję. Kiedy przychodził ksiądz po kolędzie, udawał dobrego katolika i z niczym się nie zdradzał. Ponoć zażyczył sobie przed pogrzebem mszy – tak utrzymuje przynajmniej matka. Ta się odbyła, a ja musiałem słuchać o „grzesznym Czesławie” i jego wyimaginowanej winie, jednocześnie obserwując coś, co po wielu lekturach kojarzyło mi się wyłącznie z prymitywnymi rytuałami z Bliskiego Wschodu (albo tymi ze wspomnianego Conana Barbarzyńcy – co na jedno wychodzi). Czułem się po tym doświadczeniu brudny, stłamszony i bezsilny wobec ogólnego otępienia, obojętności oraz braku dobrego smaku, bo przecież można było dziadka pożegnać z klasą. To, co mnie przygnębiło totalnie, to fakt, że najwyraźniej nikt poza mną nie miał z tym problemu. Głupi stryj*, ksenofob, zadeklarowany rasista, nieudacznik po zawodówce, żegnał się i klepał pacierz. Część rodziny spoza Warszawy, która spóźniła się na mszę, brała nawet udział w komunii (!). Dziadek spoczął na Cmentarzu Bródnowskim, w miejscu gdzie już wcześniej był jakiś grób. Jak to zwykle bywa, krewni pomarli albo byli zbyt odlegli i zapomnieli o mogile. Nikt nie opłacał składek, czas mijał, a że grób nie był zabytkowy, nie uszło to uwadze zarządu i został przekopany. Zakup miejsca na Bródnie to koszt przeszło dwudziestu tysięcy, drugie tyle idzie na kamieniarza. Można oczywiście z tego zrezygnować, wstawić jakąś skromną płytę, inskrypcję na głazie, zasiać trawę – ale rodzinie zależało na kamiennej skrzyni. Sugerowałem coś prostego, kontrastowego wobec cmentarnego kiczu i pstrokacizny. Prawie się udało. Zielony granit i sama bryła robi dobre wrażenie, wygląda skromnie i godnie, z klasą. Gorzej z tym co znalazło się na pionowej, czarnej płycie. Matka zamówiła grób bez krzyża. Miało być samo imię i nazwisko, rok urodzenia i śmierci. Niestety, kamieniarz zrobił po swojemu, i nad personaliami widnieje półmetrowe, rzymskie narzędzie tortur. Zakład zadeklarował, że może to poprawić, ale zasugerował również aby zaczekać do kolejnego pochówku, i jeśli się nie „oswoimy” z krzyżem – to wymienią. Matka na to przystała, ale obawiam się że do tej operacji nigdy nie dojdzie. Osobiście, wolałbym aby prochy zostały pochowane bez płyty, a jeśli w tym kraju naprawdę nie można inaczej, to chociaż aby ograniczyć się do czegoś poziomego, bez tego „zagłówka”. Niestety, miałem niewiele do gadania. Warto jednak mieć na uwadze, że najprawdopodobniej nie trzeba będzie stu lat, aby i ten nagrobek został zrównany z ziemią. Jeśli nie zasłużyliśmy się czymś dla lokalnej społeczności, jeśli nie byliśmy kreatywni, ludzie szybko zapomną o naszym istnieniu. Wiele zależy oczywiście od rodziny, od tego czy funkcjonuje prawidłowo, czy jest wsparcie, czy są konflikty... Na ogół jest kiepsko. Zmarłemu jest to już jednak obojętne. Przez pierwszy tydzień po śmierci dziadka rozklejałem się. Szkliły mi się oczy, ciężko się oddychało. Nie było mi żal że już go nie zobaczę, że nie porozmawiamy – bolało mnie to, że przestał istnieć. Że utracił swoje ja. Najprawdopodobniej. Gdybym mógł sobie czegoś życzyć, chciałbym aby miał dobrą reinkarnację. To chyba najlepsza opcja.   Wróćmy do dzieciństwa. Miałem około 10 lat i bawiłem się z koleżanką z naprzeciwka, z tej samej ulicy. Dużo gadaliśmy, to była moja bratnia dusza. W pewnym momencie wszedł poważny temat, i ja powiedziałem że nie boję się śmierci, a ona że też nie. I padło: „że to jakby się spało” – nie pamiętam które z nas to powiedziało, ale było cholernie naturalne. Śmierć, bezruch, brak świadomości (z naciskiem na to ostatnie). Dzieciaki nie są skrępowane bagażem konwenansów jaki przytłacza dorosłych, nie certują się – mówią jak jest. To był taki moment. Dopiero potem, kiedy rozumie się więcej, kiedy jest się starszym, i dystans do wieczności się skraca, myśl że może nas nie być staje się nieakceptowana. Ale póki to odległa perspektywa, dzieciaki mogą pozwolić sobie na szczerość. Widzieliśmy śmierć wiele razy. Różowe pisklaki, które wypadły z rynny; dziesiątki myszy z przetrąconymi kręgosłupami, zesztywniałe w okrwawionych pułapkach; setki poparzonych ciem, rozjechanych psów i kotów; tony niemych, śniętych karpi... To było obecne. Pamiętam też bardzo wczesne wspomnienie: babcia ze strony ojca, babcia Ania, która w trumnie wyglądała jak podczas mocnej drzemki, solidnie nieobecna. Miałem trzy-cztery lata, i nie rozumiałem jaka spotkała ją tragedia, jak bardzo to jest ostateczne i nieodwracalne. Byłem potworem, niewiele sprawniejszym intelektualnie od małpy, a może nawet mniej. Pamiętam jak odwiedziliśmy ją w szpitalu, leżała w białej pościeli, obok inne babki, a ja kleiłem chrupki kukurydziane, i interesowałem się wszystkim, tylko nie stanem zdrowia babci. Nie wiedziałem co się dzieje, i nie rozumiałem powagi sytuacji. Chyba nie byłem w stanie jej pojąć. Było na to zbyt wcześnie. Dziwne, że ja to w ogóle pamiętam (!). Na pogrzebie dziwiłem się, czemu starszy raptem o dwa lata brat cioteczny Adrian chlipie. Mnie nie było nawet przykro.  (Z racji tego, że poważnie zaburzyłem chronologię, będę kontynuował w tej formie).  Nie przepadałem za chodzeniem do kościoła praktycznie od samego początku. Rytuały były cholernie nudne, przygnębiające, monotonne i bezsensowne – zawsze odliczałem każdą minutę, marząc o tym aby wyjść. Im prędzej tym lepiej. Ale jednocześnie wierzyłem, że dzięki temu poprawiam swoją sytuację – zaliczam obecność, a zatem unikam ciężkiego grzechu, i tym samym pośmiertnych katuszy. Zagrożenie pójściem do piekła odsuwa się o dobry tydzień. Wierzyłem w to mniej lub bardziej, to była całkiem nowa treść, która pojawia się wraz z edukacją. Syf, który gdyby nie religia którą wprowadzono do szkół w latach 90. – być może by mnie ominął. Na lekcji zawsze było odpytywanie, czy było się w kościele czy nie. Nienawidziłem tego. Nie wpadłem na to, że najzwyczajniej powinienem blefować. Mam w związku z tym dobrą anegdotę. Wczesna podstawówka, czerwiec. Katechetka, która była zakonnicą, i miała jakiś taki niezdrowy, „neoficki” zapał, zleciła nam, abyśmy przez całe wakacje, każdej niedzieli, chodzili do kościoła. Nawet jeśli wyjedziemy nad morze czy na Mazury. Myślałem że krew mnie zaleje. Zbliżają się moje dwa miesiące wolności, a ona nakłada na mnie takie brzemię... Wydawało mi się to na wskroś perfidne i nie fair. Postanowiłem, że nie zająknę się o tym matce ani słowem (a byłem prawdomównym dzieckiem, i niestety nierzadko sam się wkopywałem, przyznając do tego, co innym, umiejącym trzymać język za zębami, uchodziło płazem). Matka przyszła mnie odebrać ze szkoły, ja temat przemyślnie pomijam, i idziemy do domu. Już prawie jesteśmy za bramą, wtem podbija Kamil ze swoją rodzicielką, i pyta o to jak i kiedy konkretnie mamy chodzić przez wakacje do tego kościoła (!). Mało mnie szlag nie trafił. W panice powiedziałem że nie mam pojęcia o czym on mówi, że nic o tym nie wiem i zaniepokojony pociągnąłem matkę w kierunku ulicy. (Cholerny debil!). Nie pamiętam jak to było wtedy z tym kościołem, ale chyba mi się upiekło. Ta lub inna zakonnica, prawdę mówiąc nie rozróżniałem ich, pytała nas kiedyś standardowo czy byliśmy na mszy. Jak co religię. Kasia W. powiedziała że nie – bo źle się czuła. Na co siostra, z obłąkańczym entuzjazmem, wyparowała, że to trzeba było iść tym bardziej! Jezus by uzdrowił! Czy ona naprawdę w to wierzyła? Czy była aż tak popieprzona? Nie mam wątpliwości że tak. Chodziło się do tego kościoła. Wstyd jak cholera, ale tak było. Były momenty, że co niedzielę, były że co drugą, było i tak, że przez całe miesiące nie oglądałem ołtarza (zwłaszcza w wakacje). Siostra przechodziła to samo. Pojawialiśmy się w tym smutnym miejscu z matką, która niestety nie mając własnych poglądów, konformistycznie dostosowywała się do ogółu. Jeśli przyjąć, że ten beznadziejny okres zaczął się w pierwszej klasie (a może już w zerówce), czyli w 6 lub 7 roku życia, i trwał do plus-minus końca podstawówki, daje to 6-7 dziwnych lat; w skali całego życia to mało, ale biorąc pod uwagę jak wczesne to były lata, jak ważne dla rozwoju – to aż serce boli. W pierwszej klasie gimnazjum odwiedzałem kościół z własnej woli, choć nigdy solo. Samemu by mi się nie chciało. W pojedynkę do kina, owszem, ale nie do kościoła. Z pewnością sugerowano mi to na katechezie, choć może miałem i inne powody, wynikające z niewiedzy i chęci uzupełnienia informacji. Targały mną wówczas różne wątpliwości, i niezmienne traktowałem Biblię bardzo wybiórczo, mając świadomość, że to co w niej zawarto – niekoniecznie musi być prawdą, a ogromna część – jest wręcz efektem niezdrowych fantazji. Mając 13-14 lat, coś we mnie drgnęło, i zdecydowałem że nie chce już robić sobie na przekór. Pamiętam, że miałem taką myśl: jeśli Jezus mówił prawdę, czemu był rybakiem-amatorem, chodził w skórzanych sandałach i nie miał nic przeciwko zabijaniu zwierząt? Odpowiedz jest oczywista, ale wtedy była to dla mnie istotna przesłanka za tym aby nie traktować jego deklaracji poważnie. W końcu mnisi buddyjscy i fakirzy zadawalali się dietą roślinną, czemu Jezus nie był tacy jak oni? (Tutaj muszę umieścić małą dygresję, która wyjaśni moje stanowisko: od dziecka miałem kłopoty z jedzeniem mięsa – po prostu mnie brzydziło. Nie lubiłem jego tłustości, włóknistości, zapachu. Żywiłem się głównie frytkami, omletami, ryżem i makaronem. Jednocześnie bardzo lubiłem zwierzęta, i wiedziałem, że są w Azji ogromne społeczności dla których poszanowanie życia i wegetarianizm to norma, i to wpłynęło na całkowite wykluczenie mięsa z mojej diety). Jako nastolatek, kontestowałem religię z dużym zainteresowaniem, głównie pod kątem historycznym. Szukałem korzeni biblijnych historii i trafiałem na treści które odbierałem jako spójne. Nie negowałem idei Boga, ale chrześcijaństwo było dla mnie sektą wyrosła z judaizmu, nie lepszą niż inne wyznania. A pod wieloma względami gorszą. Wydawało mi się że Jezus był żydowskim guru, ale na pewno nie bogiem, a sama heca z odkupieniem win, za wszystkich i wszystko, za cały świat, brzmiała jeszcze bardziej absurdalnie niż wcześniej. Podobnie jak definicja trójcy świętej, dzieworództwo Maryi czy zmartwychwstanie. Dziwiło mnie, że rówieśnicy tego nie dostrzegają. Że kompletnie ich to nie interesuje.   Uratowało mnie to, co chłonąłem już jako kilkulatek. Od dziecka przeglądałem książki traktujące o paleontologii i historii naturalnej, leksykony z gadami, płazami, ssakami itd. Mam je do dziś. Zanim dowiedziałem się o rewelacjach z księgi Genesis, wiedziałem już o Wielkim Wybuchu, o różnych okresach w dziejach planety, dryfie kontynentalnym, bogactwie życia i jego zmienności, wiedziałem o ewolucji, o tym jak dochodzi do rozmnażania. Dlatego ani Eden, z trawą jak spod kosiarki, ani budowniczy Noe – nie byli dla mnie przekonujący. Nie przyjmowałem wszystkiego jak leci. Stale miałem dysonans poznawczy, starałem się pogodzić ustalenia naukowców z Biblią, ale szybko okazało się to awykonalne. Ukułem sobie wtedy taką konstrukcję myślową (która zapewniała mi względny komfort): że z religią jest tak jak ze świętym Mikołajem – ludzie umawiają się że w niego wierzą, choć wiedzą że to przebieraniec. Że jest w społeczeństwie zgoda na takie podejście, i aby w nim funkcjonować, trzeba to szanować. Wiele razy mówiłem matce, że nie chce chodzić na religię, ale ona nie chciała mnie uwolnić. Udało się dopiero w drugiej klasie LO.  Podczas pierwszej komunii musiałem nieść tackę z owocami. Jako dar albo ofiarę, to nieistotne, najgorsze że szedłem środkiem, z innymi pechowcami. Byłem przez to trochę na świeczniku, czułem na sobie wzrok całego kościoła, i Bogiem a prawdą, dobrze mi z tym nie było. Ale nie wpadłem na to by protestować. Cykałem się, że będzie to źle odebrane, i ogólnie nie do końca wiedziałem co się dzieje. Najgorsze były próby na które trzeba było latać po lekcjach. Jakby człowiek miał za dużo wolnego czasu, za mało prac domowych, i ogólnie, nie wiedział co ze sobą zrobić. Cała klasa zgarnęła z okazji tej farsy jakiś fant. Każdy dostał coś od starych lub chrzestnych (zegarek, keyboard, pieniądze itd.). Ja musiałem zadowolić się pakietem standardowym: bochenek chleba plus Nowy Testament w wersji kieszonkowej oraz drewniany różaniec. Dostawali to wszyscy po uroczystości. My, chłopaki, mieliśmy białe alby z jakiegoś sztucznego materiału w których czuliśmy co najmniej niekomfortowo. Dziewczyny były ubrane różnie, w zależności od majętności rodzicieli i stopnia zaangażowania, ale głównie wyglądały jak cygańskie panny młode, mini-królewny i baletnice. (Normalnie mokry sen księdza proboszcza). Nie tylko nie zgarnąłem prezentu. Nie miałem też przyjęcia komunijnego. Czułem się troszkę poszkodowany, kiedy uzmysłowiłem sobie, już po fakcie, że większość wyszła na tym lepiej. Jednak nie byłem przesadnie zawiedziony, bo miałem tego wszystkiego serdecznie dość, i gdyby ktoś postawił przede mną jakiś wybór, powiedziałbym, że nijak nie mam wrażenia aby było mi to potrzebne do szczęścia. Nawet za gadżeciarski zegarek G-Shock z Korony. (Po I komunii, chyba po roku, była powtórka, „odnowienie więzi z Panem Jezusem” czy coś podobnego. Ponownie czułem się jak małpa w cyrku – zastrzegłem jednak, że tym razem nie chce mieć żadnej „roli”, nie chce niczego nosić, i o dziwo to uszanowano. Ale czasu zmarnowanego na próbach nikt mi nie zwróci). Czemu rodzice robią to swoim dzieciom? Po co? Zwłaszcza ci, którzy wiedzą, że z tym kościołem jest coś nie tak... Kiedy widzę na osiedlu dzieciaki na biało, prowadzonych przez nierozgarniętych rodziców, moją pierwsza myśl to to, że powinni stracić prawa rodzicielskie.  Wstydzę się tego ocierania i nurzania w katolicyzmie. Jednocześnie nigdy nie brałem tego na serio. Niekiedy ulegałem indoktrynacji, ale nie na tyle by stracić głowę. Pamiętam jak miałem narysować żłobek dla małego Jezuska, żłobek z tyloma słomkami ile modlitw zmówiłem, i siedziałem przy swoim biurku, klepiąc w ekspresowym tempie „ojcze nasz” albo „zdrowaś Mario”, a po zakończeniu robiłem kreskę i z powrotem. W tempie karabinu maszynowego. To był mój mały prywatny upadek. Nikt nie uzmysłowił mi jeszcze, że modlitwa nie ma sensu. Mieliśmy dorysować jedną, dwie lub trzy, tyle ile odmówiliśmy, codziennie, a ja zrobiłem to za jednym posiedzeniem, w stosunkowo krótkim czasie – aby nie czuć na sobie odpowiedzialności pamiętania o tej pracy domowej. Aby mieć wolną głowę.  Kiedy przylatywał papież, byłem poirytowany. Rozwalało to program każdej stacji, których było mało, a wówczas, w czasach przedinternetowych, telewizja była dla mnie głównym źródłem rozrywki. Darmowym i łatwo dostępnym. Człowiek wiedział o wiele mniej, a z perspektywy dzieciaka, wszystko co leciało w pudle było zawsze świeże i nowe (no, poza powtórkami). Dlatego transmisje papieskich mszy doprowadzały mnie do szału. Nie interesowały mnie kompletnie, a popołudniowe pasmo informacyjno-rozrywkowe tak.  Planowałem napisać kilka słów o dwuodcinkowym programie Dawkinsa, ale wyszły z tego obszerne wspomnienia. Nie wiem czy to kogoś interesuje, ale jeśli miał podobnie – pewnie tak. Zwykle ludzie nie są w stanie przeciwstawić się indoktrynacji, często zrywają z wiarą dopiero jako dorośli. Spotkałem się z takimi świadectwami, ale nie znam osobiście nikogo kto konfrontowałby się z Kościołem tak jak ja. Dla kogo byłoby to ważne. Często byłem wyśmiewany przez księży za niewygodne pytania, i równie często spotykałem się z niezrozumieniem rówieśników, których nie interesowały ani fakty, ani korzenie (rozmowy o tym, czemu pewne rytuały wyglądają tak a nie inaczej, jak to tam naprawdę było i czemu nikt nie zajmuje się oczywistymi sprzecznościami). Im wystarczał autorytet księdza, i że coś jest po prostu tradycją. Początkowo, kiedy indoktrynacja ruszyła pełną parą, starałem się być pojednawczy i wykazywać pewne zaangażowanie (choć kłóciło się to z moimi wewnętrznymi odczuciami, oficjalną nauką i prozą życia) ale im częściej trafiałem na jakieś new age’owskie wizje typu Chrystus w Tybecie, czy teksty apokryfów albo różne mniej lub bardziej sensowne ustalenia, tym bardziej utwierdzałem się w nieufności. Dodatkowo, dręczyło mnie to, że religijni koledzy byli niemoralni. Dostrzegałem duży rozdźwięk między teorią a praktyką, i kierowało to moje myśli w stronę systemów religijnych Wschodu. Nigdy się nie zaangażowałem, nie praktykowałem, ale uświadomiły mi że nie każdy jest chrześcijaninem, że są inne opcje, że można inaczej. Być może lepiej. Poza tym, skoro jest tyle religii, czemu akurat ta nasza, ta chrześcijańska, miałaby być słuszna? Może warto poznać inne?  Sporo już napisałem, ale by być w pełni uczciwym, dołożyłbym do tego jeszcze wewnętrzny imperatyw modlitwy. Osobliwe natręctwo które człowiek sam sobie wypracował. To, że przed snem trzeba się pomodlić zaszczepiła we mnie babcia. Starałem się to odbębnić jak najszybciej się da, w tempie zbliżonym do Busta Rhymesa w kawałku „Break Ya Neck” (a może nawet prędzej?). Nie mówiłem na głos, tylko w myślach, ale traciłem na to dziwactwo z pół minuty każdego wieczoru. Zerwałem z tym mając 13-14 lat. Tak przynajmniej mi się wydaje. Późno...  Udało mi się utrzymać dystans między religią a moim życiem, choć niestety było to trudne. Wstydzę się, że około 6-7 lat z 34 spędziłem jako pseudokatolik, okrakiem między normalnością a Kościołem. Mam żal, że najbliżsi nie chronili mnie przed indoktrynacją, że sami wprowadzali mnie w kolejne etapy i nie mieli odwagi zaznaczyć swojego zdania. Z drugiej strony, dosyć szybko się połapałem i nie zaprzedałem duszy. Zresztą mogło być gorzej, mogłem mieć głęboko wierzącą rodzinę która nie zadowoliłaby się fasadą. Robiłem to co inni, aby nie odstawać, ale żaden członek rodziny nie robił mi prania mózgu. Tyle dobrego.  __________ * To przypomina mi zresztą ciekawą sytuację z okresu kiedy miałem około 10 lat. Pamiętam, że kiedy oglądaliśmy rodzinnie dokument o Noem i Araracie, stryj emocjonował się jaka ta arka musiała być ogromna... a ja w byłem głęboko zdumiony, że bierze to wszystko na serio. Człowiek starszy ode mnie o dwie dekady, urodzony i wychowany w wielkim mieście, krajowym ośrodku kultury i nauki, wierzył, że ktoś wybudował statek który pomieścił WSZYSTKIE gatunki, czyli miliony [ok. 8 mln] ssaków, gadów, płazów, ptaków, owadów, skorupiaków... upchał to jakoś, i jeszcze utrzymał się na powierzchni... Totalnie awykonalne! Poza tym niemożliwie wielkie opady, które powodują ogólnoświatową powódź. Skąd ta woda? I gdzie zniknęła? Ta historia nie ocierała się nawet o wiarygodność. Oczywiście, było to odbicie wizji świata stworzonej przez ludzi którzy nie mieli faktycznej wiedzy o skali kontynentów, nie mogli wiedzieć nic o faunie Galapagos, Arktyki czy Australii, a nawet nie znali typowych gatunków z pobliskiej Europy. Z takiej perspektywy, tych zwierząt, tj. lokalnych gatunków, było rzecz jasna mniej. Rozumiałem to. Mój stryj nie. Nawet nie wątpił. 
7;Ufff... Skończyłam cykl... Trwał co najmniej tyle, co cykl Podróżników ;) Cykl nieco nierówny pod względem napięcia. Były momenty tak nudne, że czytanie odwlekało się w czasie. I jednocześnie były niektóre tak pochłaniające, że nie dało się oderwać od lektury. Największym plusem jest wykreowany świat, który jest dość spójny od początku do końca, kiedy to wszystko się nam wyjaśnia. Od początku też bardziej podobał mi się świat i wątek Rielle, kiedy spotkali się wreszcie z Tayenem mieliśmy już do czynienia z zupełnie innymi osobami, które dojrzały. Udało się to autorce zobrazować. Niemniej czułam, że straciłam Rielle. Szkoda, że nie został pociągnięty wątek jej świata i pierwszej miłości. Moją ulubioną postacią był jednak Vallahan i po cichu liczyłam na to, że okaże się Czarnym Magiem, czyli niespodziewanym wybrankiem serca, a Tyen i Rielle jednak nie będą razem. Niestety, tu wątek miłosny był zbyt przewidywalny i zupełnie nie budzący napięcia. Bohaterowie pokochali się w zasadzie tego nie zauważając i ta miłość ich była dość letnia, na pewno nie stanowiła głównego wątku. Całość oceniam na bardzo ciekawą pozycję. Nie powala emocjonalnie, ale zaciekawia. Uniwersum jest dość oryginalne, choć nie wyobrażam sobie co jest między światami, jeśli nie kosmos. 
7;Wspomnienia Nunez mają w sobie coś niesamowitego. To było moja pierwsza książka o Sontag, nigdy wcześniej też nie miałam możliwości poznać twórczości tej autorki i przyznam szczerze, że dzięki temu pamiętnikowi pozostaje w zawieszeniu. Z jednej strony jestem zaintrygowana osobą Sontag i jej intelektem, z drugiej zaś nie chce zgłębiać myśli tak trudnej w obejściu osoby. Tak jak opisane wcześniej, to bardzo osobiste wspomnienia, ale za to jak piękne! 
8;Jedna z lepszych książek o historii polskiej sceny. Kilka literówek, ale da się przymróżyć na to oko... ;) 
7;Książka napisana w iście filmowym stylu. Widziałabym serial nią inspirowany. Historia interesująca i zaskakująca. Ma dużo wątków, a każdy z nich jest ciekawy. Podoba mi się styl pisania autora, a było to nasze pierwsze spotkanie - język lekki, przyjemny, zabawny. Krótkie rozdziały dobrze się sprawdziły, a całość ma fajny klimat. 
7;Wydaje mi się, że ta książka długo się rozkręcała. Dość szybko domyśliłam się zakończenia, ale po drodze nie brakowało różnego problemów do rozwiązania. W pewnym momencie wydawać by się mogło, że się nie da, ale zawsze jest jakieś rozwiązanie. Trzeba gotylko poszukać. Colleen Hoover wyrasta na jedną z moich ulubionych autorek, to na pewno nie jest ostatnia jej książka, którą przeczytam. 
10;Przeczytałam dużo książek o miłości, rozstaniu, śmierci. Po skończeniu pierwszej części serii All Saints High sięgnęłam po drugą Broken Knight. Pierwsza była fajna poprostu ,,ok", dobrze napisana czytanie jej troszkę mi się dłużyło. Dlatego jak podeszłam do Broken Knight miałam myśli, że pewnie ta będzie podobna. Bardzo się pomyliłam. Ta już od pierwszych stron mnie wciągnęła. Historia Luny i Knighta jest przepiękna pełna miłości, zdrady, łez, śmierci. Pokazuje Nam, że trzeba każdy dzień wykorzystać na 100% bo nie wiadomo ile czasu jeszcze pozostało. Polecam tą książkę. Ja nie mogłam się od niej oderwać musiałam ją przeczytać w jeden dzień. Przy niej się śmiałam i plakałam. Warto 
7;Zuzia przenosi się do światów różnych mitów. Powieść zabawna i pozwalająca oswoić się ze światem greckich wierzeń. 
7;Podejrzewam, że prawie każdy kojarzy „Odyseję kosmiczna 2001” Arthura C. Clarka, więc jest pewien, czego można się po twórczości tego autora. Książka „Imperialna Ziemia” nie jest jakaś specjalnie wybitna, ale i tak warta poznania. Motyw znany z szeregu książek sf, że spora cześć ludzkości udała się w kosmos, próbując tam szczęścia i układania sobie życia. Co nie znaczy wcale, że z Ziemią stało się coś dramatycznego. Nasza planeta funkcjonuje i wręcz jest nazywana Imperialną Ziemią i planety z kosmosu miały status kolonii i były uzależnione od planety i państwa Ziemia. Głównym bohaterem jest Duncan, który od urodzenia mieszka na Tytanie, księżyc Saturna. Opisane jest życie tego młodego geniusza jak temu bohaterowi i jego rodzinie żyje się w tej kosmicznej kolonii. Pewnego dnia Duncan się dowiaduje, że ma okazję odbyć podróż na Ziemię i spędzić tam troszkę czasu. Dzięki temu Duncun, jako bohater i narrator jednocześnie ma okazję opowiedzieć czytelnikom jak się zmieniło życie na Ziemi w tej literackiej przyszłości. Na pewno większe akcenty rozłożone są na ekologię. Wielkich metropolii jest niewiele i uchodzą one za coś w rodzaju skansenu.  Czyżby to była próba realizacji tego co w „Uniwersum Diuna” robił cesarz Letho II Atryda, syn Paula Muadiba, zwany też był Bogiem Imperatorem? On przemienił całe galaktyczne cesarstwo, głównie były to wsie, a nieliczne metropolie miały wielkość co najwyżej średniej wielkości miast. Po przejściu Złotej Drogi i przemiany w czerwia rządził bardzo długo, 3500 lat, więc czasu miał sporo na realizację koncepcji.  Wracając do książki Clarka, Duncan po tej poznawczej podróży na Ojczystą planetę ludzkości wrócił, mając okazję zabawić się w kogoś w rodzaju etnografa. Pewnie musiał, bo się kończył termin czegoś w rodzaju wizy, ale też niczego nie żałował, że wraca do siebie na Tytana.  Tak jak wspomniałem, ta książka nie jest jakaś specjalnie odkrywcza, ani skomplikowana, zwłaszcza dla kogoś to troszkę tych książek przeczytał. Ale w sumie nie ma czego żałować. Warto książkę przeczytać. Polecam. 
8;Bogiem a prawdą nie jest to łatwa książka, nie jest to łatwa gawęda w języku wolof, który brzmi śpiewnie, który brzmi pięknie, który powtarza rytmicznie frazy opisujące okropieństwo wojny, który te frazy wyśpiewuje, podkreślane światłem i cieniem gdy ogień migoce. Bogiem a prawdą przy ogniu takie historie brzmią dobrze, ale to, że brzmią dobrze oznacza też że strasznie. Bogiem a prawdą kto tak opowiada nie może być szalony, a może, żeby móc opowiedzieć szalonym właśnie być musi, gdyż inaczej by oszalał ze szczętem. Kto tak opowiada? Alfa, czy Mademba, Mademba, czy Alfa. Kto tak pięknie opowiada o miłości i o wypruwaniu wnętrzności... Bogiem a prawdą, piękna opowieść nie musi być długa, nie musi być w ogóle. Ale jeśli jest - trzeba ją zapamiętać. 
6;Nie wiem czy kiedyś wrócę do Dukaja, po Czarnych Oceanach i Innych Pieśniach boję się. Na plus, to co przeczytałem na jakimś blogu "science fiction napisane jakby wymyślił to starożytny Grek" i to jest fantastyczne. Szkoda, że w wielu miejscach jest taki przerost formy nad treścią. Męczył mnie też po prostu sposób narracji, kiedy dzieje się więcej, pojawia się więcej postaci strasznie śledzi się wydarzenia. 
8;początkowo książka mnie rozczarowała, za dużo historii, pierwsze rozdziały czyta się bardzo ciężko. Jednak potem autorka przechodzi do kwestii po które ludzie sięgnęli po tą książkę - to jak ratownitwo wygląda w praktyce. I od tej części już ciężko się od książki odkleić, zwłaszcza że sama się wspinam i niewiele brakowało żebym badała Tatrzańskie jaskinie ze speleologami. Świetna książka, koniecznie muszę przeczytać kolejną część! 
5;Nie jest zła, ale na pewno nie porywająca. Dotyka trudnego problemu przemocy domowej, ale właściwie poza jego naświetlaniem nie wgryza się w temat i nie przyczynia się do głębszej refleksji. Pomysł na zakończenie trochę przekombinowany. 
7;Ładne wydanie, bardzo bogato ilustrowane. Czytałam córce z dużą przyjemnością. Książka zawiera mało znane baśnie z różnych stron świata. Polecam rodzicom i dziadkom dzieci w przedziale wiekowym 5 -10 lat . 
5;Moim zdaniem najsłabsza powieść Sparksa, chociaż nie wszystkie czytałam.  Przez 120 stron (czyli 1/3 całości) właściwie nic się nie działo. Między wydarzeniami opisanymi w tomie 1 a tomem 2 zmienił się charakter bohaterów, mimo że nie ma tu odstępu czasowego. O ile zmiana u Jeremiego jest wytłumaczalna, to Lexie staje się nagle w części 2 słodką idiotką. 
10;Hej! Czy często popełniacie błędy? Co robicie, kiedy zdacie sobie sprawę, że to był błąd?   Z takim dylematem będą musieli zmierzyć się bracia Wilk w czwartek i zarazem finałowej części serii. W Szczecinie dochodzi do morderstwa, które jest łudząco podobne do tych popełnionych siedem lat wcześniej. Jednak sprawca został skazany i odsiaduje w więzieniu dożywotnią karę pozbawienia wolności, dzięki braciom Wilk. Czy to naśladowca? A może w więzieniu siedzi niewinny człowiek?  * Nawet nie zdawałam sobie sprawy jak bardzo tęskniłam za bohaterami tej serii, dopóki nie przeczytałam pierwszego zdania. Oprócz typowego kryminalnego śledztwa mamy również bardzo rozbudowaną warstwę obyczajową. Podobnie jak w poprzednich książkach z serii przemycone zostały również smaczki z dziedziny prawa i psychologii. Szczególnie ciekawy jest wątek profilowania mordercy, którym zajmowała się Ada Czarnecka od pierwszego tomu. Niezmiennie moim ulubionym bohaterem jest Prokurator Przemysław Wilk. Mężczyzna z ideałami i zasadami, któremu przyjdzie się zmierzyć z brutalną rzeczywistością i własnymi wyrzutami sumienia. Krótkie rozdziały i napięcie budowane przez autorkę sprawiają, że ciężko jest odłożyć lekturę na później. Gdybym fizycznie miała taką możliwość to przeczytałabym ją za jednym posiedzeniem. Niewyjaśnione pozostały pewne wątki, ale autorka puściła już do czytelników oczko, że zostaną one rozwikłane w nowej książce, na którą chyba nie muszę Wam mówić, czekam z niecierpliwością 💙 ta seria powinna zadowolić nie tylko fanów kryminałów, ale również tych lubujących się w obyczajówkach z lekkim wątkiem romantycznym. Bardzo Wam polecam całą serię. Gwarantuję, że jak zaczniecie czytać to przepadniecie! 
6;Dobrze czytające się książka niemieckiego leśnika gdzieś z Bawarii o drzewach. Choć trochę przegadana. Autor bazuje niekiedy na swoich domysłach i spostrzeżeniach, choć cytuje również czasami naukowe opracowania. Sporo ciekawych informacji o tym, jak na przykład ważne są korzenie, że drzewa są bytami wspólnotowymi, jak się bronią przed szkodnikami, dlaczego tak ważne jest zrzucanie liści na zimę, itp.  Cytaty: „Podział roślina – zwierzę jest dokonany arbitralnie i zasadza się na sposobie pozyskiwania pożywienia – ta pierwsza prowadzi fotosyntezę, to drugie zjada istoty żywe.” „Na metr kwadratowy lasu rozpościera się w koronach drzew dwadzieścia siedem metrów kwadratowych liści i igieł” „latem drzewa zużywają na kilometr kwadratowy do dwóch tysięcy pięciuset metrów sześciennych wody, którą oddychając, zwracają do atmosfery.” 
10;?RECENZJA PRZEDPREMIEROWA?   ,,-Poproś! Nie ma mowy.Nie dam mu tej satysfakcji. Uwielbiałam być jego zabawką,sprawiało mi rozkosz,kiedy traktował mnie jak przedmiot,i on doskonale o tym wiedział,ale tym razem się mu postawię.Kurwa dokończ! -Poproś!"  Mala jak to Mala,tam gdzie ona, tam i kłopoty.Ale gdy te kłopoty mają boski wygląd,konflikt z prawem, na tak zwaną krajową,a nawet europejską skalę,aurę niebezpieczeństwa,a w międzyczasie robią z jej ciałem tylko i wyłącznie same cuda,to nawet nagła wyprowadzka z przyczyn, póki co jej bliżej nieznanych, nie jest takim złym pomysłem. Ktoś chce uderzyć w Ramzesa, celując w jego słaby punkt, którym obecnie wydaje się być właśnie Mala. Zaczyna się podróż, od Warszawy przez Śląsk, aż po Węgry, ucieczka,ukrywanie się, ciągła zmiana miejsca pobytu i....morze,a nawet ocean wina, wypity w tak zwanym międzyczasie.  Po paru kieliszkach, ba, po paru butelkach, świat wydaje się być piękniejszy, jej bliżej nieokreślone i niezrozumiałe położenie, wcale jej nie przeszkadza, a Ramzes wpadający na kilka chwil, ostrej jazdy, potrafi, jak nikt inny,umilić jej czas. Hmm,gdyby jeszcze coś powiedział, wytłumaczył, a nie tylko kazał cicho siedzieć,nie wychylać się i nie zwracać na siebie uwagi. Jednak Mala,nie byłaby sobą,gdyby czegoś ponownie,nie odpierdzieliła,ale tym razem oprze się to o poważne kłopoty. Tym razem rycerzem na białym koniu,okaże się ktoś zgoła inny niż boski i nietykalny Ramzes.  A wszytko przez to pyszne węgierskie wino...  O tak monolog Mali, w tej części to prawdziwa komedia, jej zaskakujące pomysły, przemyślenia i wszystko co jej przychodzi do głowy po pijaku,to istny majstersztyk. Pokusiłabym się o stwierdzenie,że Mala mogłaby występować bez problemu wśród stendup'erów -:)))  Dobrze,że co poniektórzy mają do niej anielską cierpliwość.  Jednak pewne jest jedno,chociaż, czytając nieźle się ubawicie,to ta część nic Wam nie wyjaśni,a nawet doda kolejne znaki zapytania, co może oznaczać tylko jedno-kolejną część.  Osobiście wnioskowałabym o więcej Ramzesa, no i może przydałoby się zaszyć Malę :-))) Bo biedaczka nigdy nie dojdzie ze sobą do ładu, a tu, pomimo konfliktu interesów, prawdopodobnie niełatwa misja szykuje się dzierlatce.  Czekam z niecierpliwością na kolejną część, i nieważne solo czy w duecie z Pauliną Świst, byle to było szybko :-) 
8;Klasyczny Dick z tradycyjnym motywem kwestionowania rzeczywistości i jej łatwego demontażu. Finał nieco rozczarowuje ale i tak czyta się świetnie do samego końca. Dość reprezentatywna i jedna ze sprawniej napisanych książek tego autora. 
3;Tu wszystko kręci się wokół spraw moczowo-płciowych. Beznadzieja! 
7;przemogłem się i sięgnąłem do książek historycznych, żeby sobie pewne fakty przypomnieć. Przy okazji uzmysłowiłem sobie, że moja prababcia w 1914 miała 54 lata... :) 
10;Książkę przyjemnie się czytało. Wzruszająca, a jednocześnie pokazująca jak miłość zmienia człowieka. Mi osobiście bardzo przypadła do gustu, polecam :) 
10;„W nocy dźwięki zawsze brzmią inaczej, są zwielokrotnione, bardziej niepokojące, szczególnie te, które rozchodzą się po lesie. Ale to nie one mnie przerażają. Jedynym złem, które czai się w mroku, nie są zwierzęta ani duchy, ani nawet diabelskie moce, w których istnienie wierzą tutaj niektórzy, lecz człowiek.”  Każdy, kto zna twórczość Ewy Przydrygi, zna również jej upodobania do budowania w książce wyjątkowo dusznej atmosfery i w tym przypadku nie jest inaczej. „Mursz” przepełniony jest mrocznym klimatem, chwilami aż przytłaczającym, który budzi wewnętrzny niepokój z każdym kolejnym rozdziałem, zdaniem, słowem. A im dalej brniesz, tym więcej pytań pojawia się w głowie, brak jednak jakichkolwiek odpowiedzi. Wciąż próbujesz dociec prawdy, ale jesteś zagubiony. Gdzieś pośrodku lasu, pełnego tajemnic, cierpienia i bólu, które od lat odciskały na nim swoje piętno. To nie jest bezpieczne miejsce, napotkasz tam zło, które czcić się może za każdym pniem, pod każdym liściem i w każdej norze. Zamiast jednak się wycofać, wchodzisz głębiej tonąc w mroku lasu.   Co to za książka! Pełna tajemnic o tak ciężkim klimacie, że chwilami zapierało dech w piersiach. Fascynująca historia, misternie utkana fabuła i intrygujący bohaterowie, a do tego to miejsce… Mam wrażenie, że nadal tam jestem. Wśród tych drzew, na terenie spalonej leśniczówki, albo nad rzeką. Słyszę plusk wody, szelest liści, trzepot skrzydeł, czy szum wiatru, który błądzi między drzewami. To niesamowite, jak autorce udało się stworzyć tak realną dla mnie wizję Duchnego Lasu. Uważam, że tym razem przeszła samą siebie, a „Mursz” to najlepsza w jej dorobku książka. To naprawdę rewelacyjny thriller, w którym od samego początku czytelnikowi towarzyszy niepokój, a napięcie rośnie z każdą kolejną stroną. Było mrocznie, a do tego niczego nie można było się spodziewać. Nic nie jest tu oczywiste i jak zwykle autorka zaskakuje zakończeniem tworząc sieczkę w głowie. Dzięki Ewa! Uwielbiam ten stan!  Chyba nie muszę dodawać, że tę książkę bardzo, ale to bardzo polecam. To TRZEBA przeczytać! 
7;Kupiłem żonie w prezencie, zachęcony dobrymi opiniami społeczności LC. Książka jej przypadła do gustu, więc i ja się skusiłem. Czy to był dobry wybór?  Dla mnie jest to niezwykła opowieść o dojrzewaniu, o niewyobrażalnie trudnej drodze jaką musiała przeżyć mała kilkuletnia dziewczynka. To książka o trudnych, bolesnych wspomnieniach, samotności i poszukiwaniu miłości i zrozumienia. Opowieść ta ukazuje schemat jak łatwo kogoś wykluczyć, zaszczuć, przykleić łatę. Ale jest to również opowieść o sile pasji, dobrych ludziach, którzy choć w życiu mocno pod górę, to nagle się pojawiają i podają rękę. Czytając tą książkę, nie czułem znużenia, opisy przyrody i zwierząt, ptaków oraz niezwykłych miejsc pięknie współgrały z losami poznanych postaci. To wreszcie książka o sile rodzinnych więzi, marzeniach no i nadziei, że za godzinę, a jeśli nie to jutro w końcu coś się odmieni. Serdecznie polecam. 
1;Nie podobało mi się nic... Dlaczego przeczytałam? Kupiłam, zapłaciłam, nakarmiłam autorskie tantiemy i łańcuszek pośredników. To jedna z rzadkich sytuacji, kiedy przeczytane na "Lubimy czytać" opinie wywiodły mnie na manowce. No cóż, gusta nie podlegają dyskusji. Rzadko wstawiam negatywne recenzje, zwykle zwyczajnie z braku czasu, ale tym razem poświęcam trochę wolnego czasu na napisanie tej opinii, bo coś we mnie wyje, jak ten Wilczur w powieści... Notka o autorce: Aniela Wilk to pseudonim literacki niepokornej polonistki. Co dalej? Bohaterowie to Alice i Bruce - Wilczur. Niezwykła zbieżność, albo pseudonim wymyślony na szybko? Może gdyby zachwyciła mnie treść albo bohaterowie, nie czepiałabym się pseudonimu, ale denerwował mnie za każdym razem, gdy sięgałam po książkę, bo nie, nie przeczytałam jej jednym tchem, a raczej westchnień zniesmaczenia i nudy było wiele. "Figurantka" nie była na pewno tym, co spodziewałam się przeczytać - opis z tylnej okładki krzyczy: "Miała być przynętą, okazała się znacznie bardziej niebezpieczniejsza". Czytam to ponownie i myślę: "Hallo, ale w którym momencie, może chodzi o kolejne zaplanowane do wydania części serii?" Nie przekonali mnie do siebie bohaterowie, wydumana akcja tocząca się gdzieś w USA i (no a jakże) kartel przestępczy i agenci federalni. "Namiętność i sensacja" (to z kolejnej recenzji). Może i namiętność była, ale fabuła jakości taniej serii czytadeł dostępnych w kioskach na przełomie lat 80/90, nie lubiłam ich, przeczytałam może ze dwie, bo niektóre znajome tak się zachwycały. Jedna z moich koleżanek pracowała wówczas jako pielęgniarka i wspominała, że były dobre na nocną zmianę w szpitalu, bo nawet jak odłożyła książkę idąc do pacjenta, po powrocie nie musiała głowić się nad przebiegiem akcji, bo ta nie była skomplikowana... Lubię książki, które mają domknięte wątki. Nawet jeśli jest to seria (bo autorka ma chyba taki plan, albo wydawnictwo podzieliło jej dzieło na części, co też jest możliwe) - w każdym razie dobrze czyta się serię, kiedy wątek domyka się w jednym tomie. Tymczasem "Figurantka" zakończyła się nijak. Beznadziejne zakończenie nijakiej fabuły z bardzo słabą sensacją. Epilog i krzyczące zdanie "Wkrótce kolejne przygody Alice i Bruce'a!" - nie, nie zachęcą mnie do kupienia i przeczytania kolejnej książki tej autorki. 
8;Ciężko mi było rozstać się z serią Kwiat Paproci więc pokusiłam się o lekturę i tej części i muszę powiedzieć, że była to dobra decyzja. Książka bardziej skoncentrowana na przygodach młodej Jagi i słowiańskich wierzeniach, niż na romansidłach jak to było w pozostałych częściach serii, więc jak dla mnie zdecydowanie na plus! 
8;Opowieść Julii Child jest przepyszna i warto zostać do ostatniego słowa na ostatniej stronie! Dzięki uprzejmości jej członka rodziny jesteśmy w stanie poznać stan umysłu Julii, jej frustracje, uciechy i smutki. Piękna i barwna opowieść o USA i Europie od lat 40 aż do prawie teraz. 
8;Kolejny mocny reportaż autorstwa Jacka Hołuba. Po raz kolejny, autor poruszył, bardzo dogłębnie, ważny, często przemilczany temat. "Beze mnie jesteś nikim" jest moim trzecim spotkaniem z twórczością pana Jacka i, mam nadzieję, nie ostatnim.  Bardzo podobało mi się to, jak z wielu różnych stron został tu przedstawiony temat przemocy rodzinnej w Polsce. Duże brawa za to, że nie została tu przemilczana przemoc wobec mężczyzn.   Co do samego wątku przemocy rodzinnej, nie zdawałam sobie wcześniej sprawy, jak powszechne jest to zjawisko i jak mało się wokół niego robi od strony prawnej. Nie wiedziałam też, jak często osoby poszkodowane są wręcz uwięzione w toksycznej relacji. Polecam. Mocna i przejmująca lektura. 
5;„Nieśmiała” Sary Morant na początku wydawała mi się całkiem fajną, uroczą młodzieżówką. Niestety ze strony na stronę cała historia zaczęła mnie coraz bardziej irytować i męczyć. Po pierwsze postacie są bardzo słabo wykreowane, irracjonalne i bardzo denerwujące. Ich zachowanie i wspólne relacje są bezsensowne i dziwne.Wątek miłosny Tylera i postać jego siostry nie ma sensu. Również dialogi są strasznie nienaturalne, nastolatkowie zdecydowanie tak nie rozmawiają. Same teksty są żałosne i jak czytałam, niektóre zdania to przechodziły mnie prawie dreszcze żenady.  Same wydarzenia w książce są opisane w dziwny i mało chronologiczny sposób. Są też takie, które wydaje mi się, że są dodane bez potrzeby, aby tylko wydłużyć i tak już wystarczająco długą książkę. Jak czytałam ją to były momenty, że nie wiedziałam co się dzieje (chociaż czytałam ją dokładnie) albo nie wiedziałam czemu bohaterowie reagują tak, a nie inaczej. Jakby autorka pisała rozdział po rozdziale, nie zastanawiając się co było wcześniej i nie łącząc tego w spójną całość.  Książka powiela stereotypy i okropne przekonania. Tak naprawdę ciężko mi znaleźć jakiekolwiek plusy tej książki, oprócz tego, że ma kilka uroczych, ładnie opisanych momentów i mądrych cytatów/fragmentów, które do mnie przemawiają. Niestety nie mogę jej polecić, choć na początku wydawała się całkiem dobra. 
8;Właściwie to najdroższa książka w naszej kolekcji :) Ale jest przezabawna, miło się czyta. W dzisiejszych czasach, ciężko znaleźć dobrego autora książek dla dzieci. Ale Renata Piątkowska daje radę. Książka, miła, przyjemna językowo, przezabawna i mimo wszystko z przekazem dla najmłodszych. Na pewno sięgniemy po kolejne pozycje. 
7;Gdyby była taka możliwość, dałabym tej książce 6,5. Uważam, że 6 -"dobra" to za mało, ale 7 - "bardzo dobra" jest już trochę naciągane. Na pewno wielkim minusem były często zauważalne błędy. Tak jak literówki raz na jakiś czas jestem w stanie przeboleć, tak ich wielokrotność, jak i niekiedy niepoprawnie napisane dialogi już mnie denerwowały. Przez to całość traciła w moich oczach, nawet jeśli to niekoniecznie wina autorki.   Mimo to "Zabić Sarai" czytało się dobrze. Ładny język, fabuła wciągająca, wątki logiczne. Postaci również zostały ciekawie zbudowane - podobał mi się wgląd w ich psychikę, dzięki czemu mogłam ich lepiej zrozumieć, a także bardziej się do nich przywiązać.   Mam jednak zastrzeżenia do wątki miłosnego - choć nawet nie wiem, czy można go tak nazwać. Nie czułam bowiem zbyt wielkiej chemii między Victorem a Sarai. Brakowało mi uczucia, emocji, które wywołałyby we mnie sceny z ich udziałem. Sama nie wiem, czy oboje się w sobie zakochali, czy po prostu byli sobą zafascynowali, pragnęli się nawzajem. Może Tom II mi to rozjaśni, bo z pewnością, zachęcona pierwszą częścią, po niego sięgnę.  Jest to książka, którą z pewnością mogę polecić. Fakt, że czytałam ją aż do nocy sugeruje, że naprawdę warto ;)(Mimo że to nie moje klimaty i "Zabić Sarai" jest pierwszą książką o takiej tematyce, z którą postanowiłam się zapoznać). 
6;Uwielbiam historię, która łączy przeszłość i teraźniejszość . Mają one w sobie coś tajemniczego i z gatunku kryminału a czasem thrillera, którego tak uwielbiam.  Tym razem jednak czegoś zabrakło, czegoś było za dużo. Zwłaszcza awantur i dziwnej postaci żony, głównego bohatera. Chociaż reszta drugoplanowych postaci również wydawała się papierowa i bez życia.  Jedyny namacalny wątek to ten związany ze szpitalem psychiatrycznym.   Powieść ciekawa jako lektura na wieczór, ale sporo jej brakuje do miana zapadającej głęboko w czytelniczym sercu. 
7;Po wielu latach wróciłam do twórczości autorki "Sprawiedliwości Owiec", która wiele lat temu podbiła moje serce. Tym razem serce nie zabiło szczególnie mocno, ale czytało mi się przyjemnie. Historia nie specjalnie mnie porwała, ale lubię ten typ narracji.  Kiedy myślałam jaki przymiotnik kojarzy mi się z tym tytułem, do głowy wpadło mi "sympatyczny". I tak właśnie odbieram tę książkę- szału nie ma, sympatyczna pozycja na kilka wieczorów. Czy zostanie ze mną na dłużej? Raczej nie, ale mogłam się przy niej zrelaksować. 
7;Ocena antologii nie należy do najłatwiejszych. Zbiór przeróżnych opowiadań. Jedno lepsze drugie gorsze. Mimo wszystko jest to świetna okazja do zapoznania się z piórem autorek, z którymi nie miało się jeszcze kontaktu.  ,,Pocałunki pod jemiołą" to 9 różnych historii i moje pierwsze spotkanie z każdą z autorek. Było to bardzo przyjemne doświadczenie.  🌸Budka miłości  Grupa uczniów angażuje się w projekt pomocy chorej koleżance. Słowne przepychanki pomiędzy dwójką bohaterów nadają tej historii humoru. Wspólny cel łączy ludzi. Bardzo przyjemne opowiadanie. 🌸Świąteczna obietnica Do tego opowiadania nie siadajcie bez chusteczek. Jestem nim zachwycona. Ogrom emocji. Ból, strata jak również nadzieja, bo przecież świąteczny cud istnieje prawda?  🌸Wigilijna e-randka Poznajemy tu Wiki, która nie bardzo przepada za świętami Bożego Narodzenia. Ale wiele się zmienia, gdy zakłada konto na portalu randkowym. To była bardzo fajna i zabawna historia. 🌸Świąteczna podróż  A może by tak święta spędzić w Orient Expresie z przystojnym, a zarazem irytującym mężczyzną? Dokładnie tak, jak zrobiła bohaterka kolejnego opowiadania? Bardzo przyjemna opowieść o podróży, która wiele zmieniła w życiu bohaterów. 🌸Grzeszny Mikołaj  Gdy Irys otrzymuje od przyjaciółek prezent gwiazdkowo urodzinowy na występ tańców erotycznych nie wie, że spotka tam kogoś kogo znała bardzo dawno temu. Piękna historia o tym, że od przeznaczenia nie ma ucieczki. Przeszłość wróci w najmniej oczekiwanym momencie. 🌸 W tym roku świąt nie będzie Autorka w swoim opowiadaniu pokazuje nam, że to my tworzymy te święta, a nie przedmioty wokół nas. Czasami warto się zatrzymać i przemyśleć kilka spraw. 🌸Święta na Maderze  A może by tak spędzić nietypowo święta na Maderze, jak zrobili to bohaterowie opowiadania Agnieszki Nikczymskiej-Wojciechowski. Było gorąco, nie tylko ze względu na panujący tam klimat.  🌸Urok To opowiadanie różni się od poprzednich. Autorka serwuje nam fantastykę. Wkraczamy w świat czarownic i wilków. Mimo, że nie miało ono za dużo wspólnego z tematyką świąt, to czytało się bardzo przyjemnie 🌸Prawda w twoich oczach  Antologię zamyka opowiadanie o Emmie, która obdarzona niebywałym darem musi zdemaskować osobę, która działa na szkodę firmy. Nie wie, że to wiele zmieni w jej życiu.   Spędziłam z tą lekturą bardzo przyjemny czas. Dzięki niej poznałam pióro autorki, z którą z pewnością zacznę swoją przygodę. Katarzyna Grabowska i jej ,,Świąteczna obietnica" skradła moje serce.  Muszę przyznać, że książka została pięknie wydana. Jej środek bardzo zachęca do lektury i pomaga wczuć się w atmosferę świąt. 
4;Pierwsza odsłona serii „Niezgodna” wydawała mi się bardzo wtórna w stosunku do „Igrzysk śmierci”, a świat przedstawiony był pełen sprzeczności. Jednakże łudziłem się że może pierwszy tom był tylko rozgrzewką, a drugi już naprawdę ruszy do przodu. Okazało się inaczej.  Po dramatycznym finale pierwszego tomu bohaterowie muszą uciekać przez Erudytami i Nieustraszonymi. Postanawiają się szukać schronienia pośród Bezfrakcyjnych, którzy żyją poza normami społecznymi. Jednakże również Bezfrakcyjni chcą wykorzystać bohaterów we własnych celach.  W trakcie lektury nasunęły mi się ponownie skojarzenia z „Igrzyskami Śmierci”. Bezfrakcyjni przypominają rebeliancki Dystrykt 13. W obu przypadkach jest to grupa buntowników przeciwko opresyjnej władzy, ale jednocześnie sami są bardzo pragmatyczni i nie wahają się poświęcać jednostek dla większego planu.  Pierwszy tom pomimo chaosu potrafił jednak wciągnąć pokazując różne rytuały Nieustraszonych, więzi między bohaterami czy rozwój bohaterki. Tutaj jednak jest większe skupienie na relacji bohaterki z jej ukochanym. Niestety jest to w kółko mielenie tego samego wątku i bardzo męczy. Przemiana bohaterki wydaje się bardzo nagła i nie wywołuje żadnego wrażenia. Przez to zarówno ona jak i pozostali bohaterowie szybko stają się denerwujący. Na dodatek książka składa się niemal wyłącznie z nużących dyskusji, które są bardzo jałowe.  Na szczęście wprowadzonych jest parę zwrotów akcji, które potrafią wzbudzić zainteresowanie czytelnika. Niestety te najbardziej obiecujące zostaną rozwinięte dopiero w następnym tomie.  Była to dla mnie bardzo mecząca lektura. Pierwszy tom jeszcze wzbudził we mnie jakieś uczucia, a ten po prostu znudził. Gdyby nie parę zwrotów akcji, to chyba nie dotrwałbym do końca książki. 
8;W ,,Pamiętnikach..." Tove przedstawia nam całą feerię nowych postaci. Bardzo miło czyta się o ich przygodach, choć fabuła posuwa się naprzód nieprędko, dla niektórych może to być minus ;) 
6;W czasie czytania ocena czasem 7, ale ostatecznie 6. Za pierwszym razem nie przebrnęłam przez pierwsze 174 strony, szkoda. Kilka miesięcy później od tej strony było łatwiej. Pan Żulczyk mistrz słowa, również tego trudnego w odbiorze, a raczej przełknięciu. 
8;DAMA,KUCHARKA I DZIWKA  „Małżeństwo wymaga wzajemności i jeśli ma być udane, żona musi przyjmować męża z otwartymi ramionami.”  One trzy, on jeden. Blake Nelson, Rachel, Emily i Tina. Rachel, pierwsza żona jest pobożną i posłuszną mormonką, ale jej historia, jest dość mroczna, dlatego, że dorastała w sekcie. Przeżyła traumę, która śni się jej się po nocach, a cały ten koszmar wyparła ze swojej świadomości, ale czy wyparła także to, że zabiła swojego męża ? Emily – najmłodsza z nich, przestraszona, niezrównoważona psychicznie kłamczucha, sądziła, że odseparowanie się od bezdusznej matki i surowego wychowania w rodzinie katolickiej pozwoli jej po zamążpójściu prowadzić normalne życie, ale jest wstrząśnięta tym małżeństwem, czy jest na tyle zaburzona, że potrafiłaby zabić? I wreszcie Tina sprytna, inteligenta, która wspaniale potrafiła sobie radzić na ulicy, była prostytutka i ćpunka, zgodziła się na to małżeństwo, by utrzymać się na powierzchni i nie wrócić do dawnego życia po odwyku, czy zabiła, bo wydawało jej się, że traci swoją pozycję w tym związku? To nawet nie jest trójkąt, czworo to już tłum. Trudno nam wyobrazić sobie taki układ, który funkcjonowałby bez zgrzytów, bez zazdrości i wzajemnych pretensji. My kobiety z natury jesteśmy zazdrosne o inne panie, nawet o te, które nie krzątają się po naszym domowym terytorium. Nie mamy ochoty dzielić się naszymi mężczyznami z innymi kobietami. Bohaterki powieści zostały w pewnym sensie zmuszone do takiego życia w stadzie, na czele z jednym mężczyzną. Nie lubią się i nienawidzą, a napięcie wzrasta.   Pierwsza z nich, nie miała wyboru, mąż nie zapytał jej nawet o zdanie, czy chciałaby dzielić się nim z innymi żonami, tamte dwie z kolei doskonale wiedziały, że wchodzą w związek poligamiczny. Zgodnie z wiarą czy nie, takie życie stanowi dla kobiet ogromne wyzwanie i jest nieustannym stresem. Przekazywanie części obowiązków domowych innej kobiecie, można by jeszcze zaakceptować, ale dzielenie się z innymi mężczyzną, którego się kocha, grozi katastrofą, do której w końcu dochodzi. Blake nie żyje, tylko, która żona go zabiła. Tę wielką niewiadomą próbuje rozwikłać para doświadczonych detektywów, Brawen i Carlson. Farma znajduje się na odludziu i nikt nie wiedział o jej istnieniu, więc dla nich niewątpliwie winna jest któraś z żon. Tylko która? Być może istnieje inne wyjaśnienie, możliwe, że Blake miał na oku czwartą kandydatkę i to ona pozbawiła go życia. Albo to jednak któraś z nich, w przypływie zazdrości, gdy się dowiedziała, że mąż planuje ponowny ożenek.  Narracja prowadzona jest z perspektywy całej trójki. Każda miała motyw, by zabić, wzajemnie się o to podejrzewają, podejrzewa je także policja. Im bardziej detektywi zagłębiają się w tę sprawę, tym mają coraz więcej wątpliwości co do winy kobiet, tak ta sprawa jest niejednoznaczna. Gdy w końcu śledczy próbują postawić podejrzane pod ścianą i poprowadzić śledztwo tak, by obciążyć zbrodnią jedną z nich, wtedy kobiety nieoczekiwanie zmieniają front i zaczynają się wzajemnie wspierać. Postanawiają wspólnie wyjaśnić kto i dlaczego zabił ich męża. Wtedy okazuje się, że łączy je coś więcej niż zazdrość i nienawiść.   Autorka w swojej powieści, porusza wiele kontrowersyjnych tematów jak poligamia, nadużycia, sekty, fanatycy religijni. Ta historia, całkowicie mnie uzależniła, nie potrafiłam odłożyć książki, dopóki nie dotarłam do finału i nie dowiedziałam się, kto zabił. Świetnie skonstruowana powieść, o wielu warstwach. Gdy została odkryta jedna z nich i wydawało mi się, że już wszystko wiem, natychmiast pojawiała następna. Tajemnica, która rozwiązuje się bardzo powoli, krok po kroku. Każda żona opowiada historię na swój sposób i to jak się wzajemnie postrzegają, jest niezwykle pouczające. Równie fascynujące było obserwowanie, jak stopniowo zmieniają się relacje między nimi. Tak bardzo chciałam im wierzyć, ale żadna nie była wiarygodna. Przemyślenia każdej z nich w danym momencie wydawały mi się prawdziwe, ale za chwilę po narracji kolejnej zmieniałam swoje zdanie i podejrzewałam inną.   To nie jest thriller, który zatyka dech w piersiach, sądzę, że bardziej to dramat trzech nieszczęśliwych kobiet, których portret psychologiczny, autorka doskonale przedstawiła. Ich relacje wydawały się autentyczne i przejmujące, każda z nich zyskała moją sympatię i w końcowym efekcie nie potrafiłam uwierzyć w winę którejkolwiek. Każda miała swój charakterystyczny sposób narracji, nigdy nie miałam wątpliwości, która z nich opowiada i żeby to stwierdzić, nie potrzebowałam rozdziałów tytułowanych ich imionami. Fabuła jest oparta na postaciach, co wypadło doskonale, zachwyciło mnie zróżnicowane tempo ich opowiadania. Intrygująca i wciągająca jest próba ustalenia, która z postaci jest najbardziej wiarygodna, ponieważ wszystkie na swój sposób są winne. Kłamstwo, zaniechanie i przedstawianie prawdy według własnych odczuć, tak jak im się wydawało. Żadna z nich nie była idealna tak jak w życiu.   Jest to mroczna historia, która wciąga od samego początku i nie pozwala zakończyć, aż do chwili poznania prawdy. Nie waham się polecić tej książki fanom dramatów i tajemnic opartych na postaciach. Wielowarstwowa historia, mająca wiele elementów, które są ze sobą płynnie splecione i sprytnie wprowadzają czytelnika w błąd. To doskonała powieść, którą bardzo trudno jest przestać czytać, gdy już się zacznie.   „Żałoba to skomplikowana sprawa…] Człowiek rozpacza po stracie tego co było, tego, czego nie było i tego, co mogło być”  Książkę przeczytałam dzięki uprzejmości Wydawnictwa Prószyński i S-ka 
8;Ashley Flores jest niezwykle utalentowaną szefową kuchni, którą wszyscy uwielbiają.. wszyscy poza nowym właścicielem restauracji Miltonem Nevillem.   Zanim zaczniecie czytać proponuję przygotować sobie jakieś smakołyki, dobroci do lektury, ponieważ głód podczas lektury macie gwarantowany. Ashley jest mistrzynią w kuchni, czuje się w niej jak ryba w wodzie i widać jej ogromną pasję w której się spełnia, a dania przez nią serwowane sama miałam ochotę spróbować, ich opisy były wyborne 😋 Milton to mężczyzna, którego się nienawidzi i irytuje swoim zachowaniem, a później okazuje się, że wcale nie jest taki zły i daje się z czasem pokochać. Razem z Ashley toczą taką wojnę, że aż iskry lecą. Ich słowne potyczki, wymiana zdań sprawiły, że się śmiałam, no po prostu nie dało się z nich. Autorka świetnie pokazała tę ich nienawiść i nerwowość, byłam ciekawa kto pierwszy ustąpi, choć na to się nie zapowiadało. Nasza kuchareczka to zdecydowanie babka z jajami, która nie pozwoli sobą pomiatać i pokaże Miltonowi, gdzie jest jego miejsce. Przy tym wszystkim nie zabraknie emocji, to macie zagwarantowane. Muszę być szczera sama ze sobą i przyznać, że była jedna pewna sytuacja, która zmieniła właściwie wszystko, a niezbyt mi się ona podobała. Totalnie mnie zaskoczyła i nie pasowała mi do tej historii i niestety nie jest to nic oryginalnego, często powtarza się to w książkach, a w prawdziwym życiu coś takiego miejsca nie ma. Ale wybaczam, bo mimo tej małej wtopki jest to książka, która na długo pozostaje z czytelnikiem i chociaż jest to grubasek to dla mnie mogłaby mieć drugie tyle stron. Poza nienawiścią głównych bohaterów jest to również lektura pełna namiętności i pożądania, zrobiło się gorąco i to nie raz. ZDECYDOWANIE POLECAM 
7;Ostatnie zdanie recenzji " Kto przeczyta książkę inaczej spojrzy na świat" brzmi jak obiecanki cacanki, chwytliwe hasło reklamowe, a jednak właśnie po zakończeniu lektury ono wydało mi się bardzo trafne, jak samospełniająca się przepowiednia. Jeżeli taki był zamysł autorki to osiągnęła cel, książka pomimo braku naukowej fantastyki i ekologicznej gadki o wymierających lub już wymarłych gatunkach, zarzucającego nas masą szczegółów, nikomu nie potrzebnych i na dobrą sprawę pesymistycznie zniechęcających, jednak pozorna obojętność potrafi uświadamiać czytelnika i to ekologicznie. Nie jest to porywająca lektura, którą czyta się w celu oderwania od rzeczywistości, powiedziałabym że wprost przeciwnie - książka urzeczywistnia wszystko o czym chcemy zapomnieć i nie myśleć, bo jest za trudne lub za smutne m.in. głodujące dzieci, wykorzystywane dzieci, skutki konsumpcjonizmu. Autorka jednak robi to w sposób delikatny i nie narzucając się czytelnikowi, wciągając go w historię Yeti'iego, biednego futurystycznego Robinsona Crusoe. To dobra pora by wspomnieć, że historia dzieje się w 2 płaszczyznach - przyszłość i przeszłość - tak je nazwałam, jak ktoś nie przepada za powieściami postapokaliptycznymi to lepiej nie sięgać. Jest to całkiem ciekawa i na pewno inna niż wszystkie wizja przyszłości, bardzo niepokojąca i może przez to z całą pewnością dokończę trylogię, nieeeee . Jednak dokończę ją bo uwielbiam humor autorki, niebanalny mało powiedziane. 
8;To się świetnie czyta. Cały cykl książek godny polecenia. 
9;ZAWSZE JEST CZAS NA MIŁOŚĆ  Są autorzy, za książkami których się tęskni i każdej kolejnej powieści z niecierpliwością się wypatruje. Taką osobą jest dla mnie Ilona Gołębiewska - prawdziwa mistrzyni emocji. Aż trudno mi uwierzyć, że właśnie skończyłam czytać trzynastą jej książkę, a przecież tak niedawno pojawiła się pierwsza - moja ukochana saga o starym domu...   Pola, Marta i Wanda - przebojowe kobiety należące do trzech różnych pokoleń, połączone ze sobą pokrewieństwem i rodzinnym biznesem w interesujący sposób snują swoje opowieści nie szczędząc nam radości, ani smutków. Dzielą się z nami swoimi pomysłami, zwierzają z najgłębszych sekretów i opowiadają o życiu, które ma różne smaki, zapachy i kolory.   "Gościna u Wajsów" to warszawska restauracja z tradycją mieszcząca się w stylowej kamienicy w Śródmieściu, którą Marta przejęła po swojej mamie Wandzie. Niestety ostatnio interes nie idzie najlepiej, gości jest coraz mniej i lokalowi grozi zamknięcie. Niechlubna opinia w prasie jeszcze bardziej pogłębiła zły stan rzeczy. Aby wyjść z impasu potrzebne są radykalne działania i znaczące zmiany. A zacząć należy od... szefa kuchni. Pomysłów nie brakuje, ale wprowadzenie ich w życie nie jest proste i stwarza pewne problemy. Wszystko się zmienia za sprawą tajemniczego Krzysztofa Wilkowskiego, który niespodziewanie pojawia się w restauracji oferując swoje pomysły i doświadczenie...  Wanda cieszy się zasłużoną emeryturą, ale cały czas trzyma rękę na pulsie i stara się pomagać córce rozwiązywać problemy związane z rodzinnym biznesem. Jej życie naznaczone jest bólem po stracie sprzed wielu lat. Wanda skrywa przed rodziną tę smutną tajemnicę z czasów młodości, która mimo upływu czasu wciąż nie daje jej spokoju...  Pola pomaga w restauracji oraz pracuje na stażu w lokalnej gazecie. Chwytliwy temat dotyczący miłości i poznawania się za pośrednictwem internetu i portali randkowych ma jej dać szansę na etat. Randki z mężczyznami poznanymi w sieci dostarczają jej materiału do analizy określonych zachowań i pozwalają pisać ciekawe teksty. Gdy wszystko wydaje się świetnie układać, a etat jest na wyciągnięcie ręki, Pola wpada w sidla własnych działań i z dnia na dzień jej kariera staje pod dużym znakiem zapytania...   "Czas na miłość" to opowieść o kobietach, ale na pewno nie tylko dla kobiet. Każdy znajdzie w niej coś dla siebie, czy to intrygujące bohaterki, czy tajemnice z przeszłości, czy atmosferę warszawskiej restauracji, czy wreszcie różnorodne emocje, które towarzyszą lekturze od pierwszej do ostatniej strony. Są tu porywy serca, trudne rozstania, sekrety z przeszłości i niespodzianki, których nie szczędzi los.  Autorka przedstawiła nam przesympatyczną rodzinę - kobiety, które pomimo różnicy pokoleń mogą na siebie liczyć w każdej sytuacji. Ich ciepłe wzajemne relacje są godne pozazdroszczenia. Miłość, wsparcie, pomoc, oddanie, przywiązanie do tradycji i mądrość życiowa przekazywana z pokolenia na pokolenie to wartości ponadczasowe, które dają im wewnętrzna siłę i motywację do działania. Z Wandą, Polą i Martą można góry przenosić. I co ciekawe nie tylko młodzi mogą uczyć się i korzystać z doświadczenia starszych, ale często dzieje się także na odwrót. Odwaga, upór, nieustępliwość oraz świeże spojrzenie młodej osoby są w stanie działać prawdziwe cuda. A jak nam doskonale wiadomo świąteczny, zimowy czas sprzyja marzeniom i miłym niespodziankom.   "Czas na miłość" to wzruszająca, nastrojowa i optymistyczna opowieść, która ma w sobie cudowną moc. Poprawia nastrój, odpręża i pozytywnie nastraja na kolejne dni, a także pozwala uwierzyć w dobro i życzliwość drugiego człowieka. Opowieść jest niezwykle realistyczna i sugestywna, a my czujemy się wśród bohaterów jak we własnym domu.  To kolejna książka mojej ulubionej autorki, którą czyta się z pełnym zaangażowaniem. I trzeba przyznać, że jest to znów niesztampowa, niebanalna i inteligentna historia, która na pewno ma pewne elementy wspólne z poprzednimi powieściami, ale jednocześnie znacznie się od nich różni. Zupełnie inna, nowa fabuła: kuchenne rewolucje, tyle, że tym razem bez Magdy Gessler, ale za to z Kogutem Domowym, randki w sieci, które mogą przeczyć popularnym stereotypom i prawdziwa miłość, która przetrwała ponad pół wieku to tylko niektóre tematy przedstawione w tej powieści. Jak widać Ilona Gołębiewska nie przestaje zaskakiwać swoimi opowieściami i jak sama przyznaje pomysłów na kolejne książki jej nie brakuje, więc pozostaje nam cierpliwie czekać na jeszcze, na więcej.  Polecam serdecznie nie tylko na jesienno - zimowe wieczory, ale na każdą porę roku. 
8;Z twórczością Piotra Borlika mam skomplikowaną relację. Jedne książki kocham, a drugich nienawidzę. Nie ma nic pomiędzy. Czarne lub białe. Częściej jednak jest to miłość od pierwszych stron, więc bez wahania sięgam po historie, które napisał. Co za tym idzie, nie mogłam przejść obojętnie obok najnowszej książki „Czterdzieści dusz” poruszającej tematykę kościelną. Czy Piotr Borlik tym razem wsadził kij w mrowisko?   Historia toczy się w Kolnie, gdzie mieści się zakon zamieszkiwany przez czterdziestu księży z szemraną historią. Nad tymi osobliwymi jednostkami piecze trzyma ksiądz Krzysztof, kapłan w pełni zaangażowany w misję klasztoru. Miejsce to pełni rolę placówki naprawczej, gdzie zdeprawowani duchowni mają przejść przemianę wewnętrzną. Kościół od lat skutecznie uciszał wszelkie incydenty z ich udziałem. Pewnego dnia opiekun placówki zostaje bestialsko zamordowany. Kto i dlaczego zabił Krzysztofa?  Władze kościelne ponownie próbują zachować zbrodnię w tajemnicy. Do śledztwa powołana zostaje młoda i niedoświadczona policjantka Sara Bednarek. Oprócz głębokiej wiary posiada niezbędną wiedzę teologiczną, by zająć się tą sprawą. Jak jednak uda jej się to zrobić bez dostępu do podstawowej dokumentacji (akt duchownych) i bez zespołu techników kryminalistycznych ? Czy w ogóle jest to możliwe? Czy przeszłość Sary zaszkodzi śledztwu?   Piotr Borlik po raz kolejny wciągnął mnie w historię, którą stworzył. Poruszył kontrowersyjne problemy dotyczące kościoła katolickiego jako bezdusznej instytucji. Zrobił to jednak w taki sposób, że nie można mu niczego zarzucić, a jednocześnie szybko można wyłapać prowokujące momenty skłaniające do myślenia. Wędrując poprzez zakamarki klasztoru wraz z Sarą Bednarek, stale zastanawiałam się ile w rzeczywistości uchodzi duchownym na sucho. Autor poruszał moją wyobraźnię soczystymi scenami. Z czystym sumieniem polecam wam „Czterdzieści dusz”. Nie zawiedziecie się. 
7;Druga część cyklu o Forscie jest zdecydowanie lepsza od pierwszej i pozostawia czytelnika z ochotą na sięgnięcie po kolejną część. W porównaniu z Ekspozycją jest tutaj o wiele wiele więcej gór i akcji która się tam rozgrywa co tworzy świetny klimat. W pierwszym tomie autora trochę poniosło z kilkoma wątkami przez co historia traciła na wiarygodności. Tu jest już o wiele lepiej, pościg Forsta za bestią z giewontu wciąga jeszcze bardziej a finał sprawia że nie mogę się już doczekać kolejnego tomu. 
7;"(...) Po dramie o podtytuł dylogii, która obiła mi się o uszy na Twitterze, musiałam wreszcie chwycić byka za rogi, sięgając po chociażby tę powieść Balickiej. Nie spodziewałam się natomiast tego, że ta książka tak mnie wciągnie. Zajęła mi dosłownie kilka godzin, a ja pomimo początkowej niechęci szybko gnałam dalej, ciekawa dalszych zwrotów akcji oraz rozwiązań fabularnych. Im dalej w las, tym jednak balonik ekscytacji oraz oczekiwań nieświadomie pęczniał… aż przez ostatnie rozdziały po prostu zwyczajnie sflaczał, jakby w pewnym momencie autorka nacięła go ostrzem. Liczyłam na dramat, który pozostawi mnie z otwartą szeroko buzią, który odbierze mi dech i pozwoli podsumować całą lekturę soczystą kurwą. Oczyma wyobraźni już widziałam zaskakująco wysoką notę na blogu oraz recenzję pełną samych superlatyw. Tylko, że niektóre rozwiązania zastosowane w „Korepetytorze” nie wyglądały na odpowiednie, a pozornie budowane przez całą powieść napięcie nagle okazało się nieistniejące. Końcówka, zamiast zaskoczyć czy złapać mnie za serce, okazała się dość typowym zwrotem, któremu zabrakło „tego czegoś”. Nawet rzeczy, które obstawiałam dla zabawy, wyglądały na ciekawszą alternatywę. I tu czepiam się głównie początku historii, tego napięcia, które budowane było przez drobne zapowiedzi rychłego końca. Czegoś, co całkowicie mnie kupiło, a ostatecznie okazało się słabizną. (...)"  Po całą recenzję zapraszamy na bloga: https://czarnonakreatywnym.blogspot.com 
9;Bardzo przyjemnie się czytało tą książkę. Porwała mnie od pierwszej strony. Jest tak życiowa, tak prawdziwa, często pewnie tak realna... Polecam z całego serca. 
6;,, Zdążyć przed Panem Bogiem" to reportaż, dokument z Markiem Edelmanem, jednym z przywódców powstania w gettcie warszawskim. Wyłania się obraz życia i śmierci, ktury czytelnik musi poskładać ze wspomnień rozmówcy. Z kruchych wspomnień, trochę zatartych przez czas, ale nigdy nie zapomnianych. Wiele fragmentów się powtarza. Dziwna to była lektura.  Jak sie mozna domyśleć, bardzo realistyczna i brutalna, sprawiająca wręcz fizyczny ból. Jednocześnie pełna chaosu, nieuporządkowane wspomnienia, nie zagnane w szufladki chronologi, z których musimy wyłuskać oblicze postania. Przywoływane w pamięci historie z życia lekarza, kardiologa, przeplatają się z tragicznymi obrazami powstania.  Nie do końca odnalazłam się się tej lekturze. Zbyt poetycka, patetyczna, pełna nieładu?  Wydaje mi się, że w tej tematyce znajdziemy lepsze publikacje, aczkolwiek warto pamiętać, że jest to jedna z pierwszych książek o postaniu w gettcie warszawskim. 
2;muszę niestety przerwać tą passę wysokich ocen... wynudziłam się tragicznie, a teorie głównej bohaterki momentami doprowadzały mnie na skraj wytrzymałości :/ aż się roi od perełek typu (w uproszczeniu): ludzie intuicyjnie wyczuwają broń i nie chcą wtedy szczerze rozmawiać... w momencie pozbycia się jej od razu wszyscy się otwierają i łatwiej wydobyć z nich zeznania :/ serio...?? poza tym sposób myślenia i działania dzieci w tym arcydziele woła o pomstę do nieba! nie lubię "spojlerować", ale pięcio, siedmiolatka zainteresowana współżyciem z dorosłym mężczyzną (nie będę tu rozwijać tematu o ich rozkosznych uniesieniach...) to dla mnie zbyt wiele :/ być może miała być to jakaś przenośnia, ale jeśli tak to ja jestem na to zbyt ograniczona... zakończenie przewidywalne strata czasu 
7;Ślizga się po tematach, ale dzięki temu podaje tylko te interesujące i potrzebne do odowodnienia tezy, fakty. Niezwykle rozrywkowa książka, bawiłem się dobrze, czytając, te wszystkie historie. 
8;Kupiłam używaną na kiermaszu charytatywnym. Dobre kilka miesięcy czekała aż po nią sięgnę. Spodziewałam się czegoś w stylu "seksu w wielkim mieście" a tu takie zaskoczenie. Akcja ciekawa, lecz urzekły mnie główne bohaterki, ich problemy, troski, słabości. Polecam 
2;Kiedyś lubiłam książki Pani Miller ale dziś stają się coraz trudniejsze do czytania. Każda kolejna książka, która ukazuje się jest powtórzeniem poprzedniej i tak mamy Znaleźć faceta i nie zwariować, Mam faceta i mam problem, Nie mam faceta i też mam problem, Mam faceta i nie mam problemu. Trudno wydawać po 2, 3 książki rocznie i nie powielać treści - a tak jest w tym przypadku. Brakuje i nowych tematów i nowych wniosków - to co przytłacza to pisanie ciągle tego samego w tym samym stylu, z tymi samymi współautorami, zawsze w konwencji rozmowy co jest akurat najprostsze. W książce nie ma niczego czego nie znaleźlibyśmy w jakiej kolwiek innej książce Pani Miller. Czyta się ją łatwo i szybko ale przecież nie o to chodzi w czytaniu książek. Warto czytać je po to by móc coś "wziąć" dla siebie. Może czas się zatrzymać i pomyśleć o nowych tematach. Naprawdę cały świat nie kręci się tylko wokół tego jak żyć z mężczyzną. A do tego sprowadza się większość tej literatury. 
7;Wkraczając w progi literackie Karela Capka zagłębiamy się w metafizyczną rzeczywistość uderzającą w nas swoim realizmem i aktualnością opowiadanej historii.   Misternie skonstruowana fabuła, bardzo dobrze dobrane i zobrazowane postaci, wciągająca i jakże dramatyczna akcja, pozwalają delektować się smakiem każdego słowa tej niesamowitej powieści.  Autor przestrzega, sugeruje przynajmniej kilka rozwiązań dla prawdopodobnych tragicznych wydarzeń, które mogą nastąpić. Bardzo mocne odniesienia do sytuacji, w jakiej pisana była "Inwazja...", jej niesamowita precyzja w ujęciu problematyki, uwidacznia głęboki sens tej może trochę dziwacznej opowieści.  Człowiekiem zawsze kierowały żądze, jego rozum powinien nad nimi umieć zapanować, ale czy tak się dzieje... Sami możemy sobie na to odpowiedzieć. Raz jest z tym lepiej, czasem gorzej, ale trzeba nie tylko patrzeć, powinno się widzieć problemy, starać się je rozwiązywać i nie ulegać presji. Dobro jednostki, nie zawsze jest dobrem ogółu.  Książka ponadczasowa, wyprzedzająca swoją wizją wiele kwestii, aktualna w swojej treści również dzisiaj. Capek po mistrzowsku wkomponowuje w fabułę bliskie mu wydarzenia, świetnie oddaje napiętą atmosferę opisywanych zdarzeń, buduje niesamowite napięcie, co powoduje, że powieść czyta się z wypiekami na twarzy.  Serdecznie polecam 
7;"Niewidzialne Echa" to komiks, który w swojej prostocie koloru, zachwycającej okładce i pięknemu wydaniu jest o ogromnej tęsknocie, która budzi ukryte demony.  Baltus to fotograf, który nie może zapomnieć swojej największej miłości. Przez to wszystko, co się stało, ucieka na małą włoską wysepkę, gdzie rozbija swoją samotnie w uroczych okolicznościach przyrody... Aż do pewnego momentu... A wszystko, co dzieje się później, jest relacją Baltusa z otoczeniem, które jest dla niego czasem trudne (i nie potrafię na to odnaleźć innego, dobrego sława).  Z kolei każde kolejne zdanie zdradzi Wam fabułę, która mimo wszystko jest dosyć prosta i przewidywalna, jednak dalej na tyle atrakcyjna, aby się w nią zanurzyć i ją poznać, chociaż miejscami bohaterowie mogliby powiedzieć kilka słów więcej lub przybrać inną, bardziej obnażającą ich pozę.   "Niewidzialne Echa" to niezwykła wrażliwość, która dowodzi, że otaczający nas świat jest czasem trochę bardziej skomplikowaną formą doznań i emocji niż nam się to wydaje. 
2;Thomas Berryman popełnia tylko zbrodnie doskonałe. Przystojny, inteligentny, sympatyczny budzi powszechne zaufanie. Jest płatnym zabójcą, ale przez lata nikt nie podejrzewa go nawet o drobne wykroczenie. Aż do chwili gdy zaczyna się nim interesować pewien dziennikarz. Zbyt wścibski, żeby przeżyć... 
10;Genialna, każdy komentarz o współczesnym społeczeństwie w moim odczuciu idealnie w punkt. Na pewno będę do niej wracać! 
10;Wiele rzeczy się wyjaśniło - polecam do uzupełnienia historii 
5;Jestem świeżo po przeczytaniu tejże książki i szczerze nie rozumiem zachwytu nią, ale ok, to jest indywidualna kwestia każdego z nas co kto lubi. Książka w żaden sposób nie zachęciła mnie do sięgnięcia po kolejne tomy i całe szczęście, bo są tak cholernie niedostępne jakby były jakimś świętym Gralem literatury. W książce znalazły się całe dwa żarty/dwie sytuacje, które wywołały mały grymas na mojej twarzy zwany inaczej uśmiechem. Poza tym jedyną postacią w tej książce która wywarła na mnie pozytywne wrażenie jest Marvin robot z bólem życia, on jeden złapał mnie za serce, szczerze chciałbym być w posiadaniu takiego robota. Reszta bohaterów bardziej mnie irytowała niż bawiła, a to dziwne, bo podobno miał to być humor Monty Python'a, a lubię ich twórczość, a tutaj nie czułem tego, sorry. No nic, koniec narzekania czas wrócić do swojego bólu życia :D 
8;Od czasu do czasu staram się odświeżyć tę podstawową wiedzę z tego dość ciemnego okresu ludzkości, staram się poznać różne punkty widzenia, dlatego sięgam po literaturę wojenną. Tym razem trafiłam na losy Holenderki, Żydówki, która w wieku 98 lat spisała swoje wspomnienia z tych smutnych, brutalnych czasów i przeżyć. Postanowiła to zrobić, mimo tego, że wychodząc z obozu obiecała sobie wraz z przyjaciółkami, że będą patrzeć tylko w przyszłość, a nie zatapiać się w ogromie cierpień przeszłości. Postanowiła to zrobić, aby ludzie nie zapomnieli do czego prowadzi ideologia i okrucieństwo, aby pamięć o tych, którzy mieli mniej szczęścia niż ona sama - Selma, trwała. Oczywiście takiego życiorysu, wspomnień nie sposób oceniać. Polecam Wam tę książkę, bo jest ważna - tak jak każda, z której dowiadujemy się jak ta wielka wojna pokrzywdziła konkretne jednostki - łatwiej sobie przyswoić ten ogrom dramatu jaki się rozgrywał. Jeśli nie lubicie zbyt mocnych opisów z tamtych czasów, bo zalewacie się łzami - ta pozycja może być dla Was. Mimo brutalnych wydarzeń, nie jest ona tak dobitna jak niektóre książki w tej tematyce potrafią być, dzięki temu może zyskać szersze grono czytelników. Mam nadzieję, że pamięć o ludziach takich jak Selma nigdy nie zginie, a jednym kroczkiem ku temu będzie zapoznawanie się z tego typu literaturą. 
9;Moje odczucie i postrzeganie w tym aspekcie (tytuł książki) w pełni pokrywają się z osobistymi spostrzeżeniami i doświadczeniami Autora książki (chwała Mu za to).  Wystarczy otworzyć swoje serce i rozum i popracować nad swoimi niedoskonałościami a resztę powierzyć i zaufać Wszechmocnemu. Jest to Najwspanialszy Bank Zaufania!! 
6;"Wartości Ducha" jest to zbiór mniejszych, czy też większych wypowiedzi/wywiadów/przemówień, etc. Głównie określają, jego wizję, jakie ma być państwo, społeczeństwo (w tym młodzież", czy też temat rozwodów. Takie sobie. 
5;"Ekscentryczka" czyli kontynuacja "Bezczelnej" którą pokochałam całą sobą.. co do tytułu ze zdjęcia to niestety nie mogę powiedzieć, że się polubiłyśmy na tyle abym zapisała ją do mojego top.   Po przeczytaniu "Bezczelnej" miałam w głowie minimalny zarys następnych przygód Kingi, nagle Melisa Bel daje nam znać, że to będzie erotyk, więc moje wyobrażenia się totalnie zmieniły. Dostaję książkę do ręki, biorę się za czytanie a tam nie ma nic z tego co sobie wyobrażałam, ani nic z erotyka. A może ja inaczej interpretuje seks, który tutaj powinien zacząć się w głowie, jak możemy się dowiedzieć z nagłówków na okładce.   Nie poczułam tego totalnie, nie poczułam wiadomości, które główna bohaterka wymieniała ze swoim kolegą z młodszych lat. Ja rozumiem, że to nie miał być konkretny erotyk z każdą pozą łóżkową, że autorka chciała pokazać nam to wszystko od drugiej strony, czyli od samych myśli, wyobrażeń oraz uczuć.. ale ja tego nie zobaczyłam. Nie poczułam dialogów, czasami miałam wrażenie, że miałam do czynienia z dwoma nastolatkami, a nie dorosłymi kobietami jak w przypadku Kingi i jej przyjaciółki. Nie poczułam tej iskry, która pokazała się w "Bezczelnej". Samo zachowanie Kingi, która jest starsza o 10 lat gdy ją poznałam po raz pierwszy mnie bardzo irytowało i wydawało mi się, że była bardziej dojrzała będąc nastolatką.   Melisa Bel miała bardzo dobry pomysł, ale to nie była książka, która trafiła do mnie. Ja wiem, że do innych trafi i to z konkretnym przytupem, jednak to nie byłam ja. 🥺 Szkoda. 
9;Ričardas Gavelis „Wileński poker”  Chyba będę mieć literacki wyrzut w postaci nie znajomości Kolegium Europy Wschodniej, gdyż po świetnym „Tangu śmierci”, który miałam przyjemność przeczytać na samym początku tego roku, powinnam zapamiętać że KEW to sprawdzona marka. Potwierdziła to kolejna pozycja od nich – mowa bowiem, o „Wileńskim pokerze” Ricardasa Gavelisa. Sięgnęłam po nią dzięki rekomendacji Viktorii Skórznickiej, za co bardzo dziękuję, bo ominęłabym kawał świetnej literatury!   W momencie, gdy zaczynałam czytać „Wileński poker”, nie miałam świadomości jak mało wiem o tym kraju, co boleśnie wręcz odczułam w trakcie lektury. Stąd też tym bardziej doceniam wielkość tej literatury, gdyż mam świadomość że takich książek na rynku czytelniczym jest za mało. Gavelis stworzył dzieło broniące się każdym aspektem wysokiej literatury, i tej której nie da się zdeptać w proch niepamięci. Po raz kolejny do głosu bowiem wracają echa dawnej Litwy, która była częścią ZSRR i jej historii.   Głębia tej lektury jest nieprawdopodobnie rozpięta tematycznie, i można naprawdę ją odczytywać na wielu poziomach tematycznych. Już samo daje do myślenia, iż książka w całości ukazała się dopiero w 1989 roku i okrzyknięta literaturą przełomu. Gavelis czaruje nas, pokazując niezwykły obraz historii powojennej Litwy a oczami bohaterami – Vytatusa Vargalysa, niezwykle przejmująco kreśli rys Wilna i samej, którego nie znamy. Tak samo jak z obrazu prozy Gavelisa wyławia się miejsce Litwy a także jej dzieje i miejsce w świecie, co sprawia iż ta frapująca lektura czyni ją tak uniwersalną w odbiorze. Vargalys to zaiste bohater tragiczny, mający przeszłość pod brzemieniem komunistycznych rządów i gorycz życia. Bo żyć po tym co było, wydaje się nietaktem, a jeśli już trzeba – to czy można mówić jeszcze o jakimkolwiek człowieczeństwie, czy humanizmie jednostek? Piętno i cień II wojny światowej i ustroju komunistycznego niosą się echem w tej historii. Pustka i gorycz życia stają się nieodłącznym elementem życia, a te uczucia potęguje narracja rozbita o kilka zupełnie odmiennych obrazów  To lektura wyjątkowo potrzebna, by ją poznać, i mimo ogromnego bagażu emocjonalnego – naprawdę, tego nie idzie odczuć. Zdecydowanie o niej jest za cicho, a Gavelis w moim odczuciu, zasługuje, by go przeczytać i spróbować zrozumieć jego pisarstwo.  Bardzo, bardzo polecam! 9/10 
7;Fajna kontynuacja przygód rzymskiego legionisty Corvusa, kryjącego się pod imieniem Feliksa. Pod koniec „Krwawego lasu” bohater trafił do germańskiej niewoli, „Oblężenie” zaczyna się od ucieczki z tej niewoli i ukrycia się w obleganym przez Germanów forcie. Jak i w poprzednim tomie, akcja toczy się wartko, pełno tu nieoczekiwanych momentów i wywołujących uśmiech na twarzy dialogów. I znów Jones zakończył książkę w takiej chwili, że czytelnik zastanawia się, co będzie dalej. Autor sam był żołnierzem i da się to odczuć w stylu opowiadania. Dość brutalne sceny walk czy tortur zetknięte z pełną obojętnością legionistów, dla których śmierć stała się już codziennością. Sporo wulgaryzmów w dialogach i fajnie przedstawionego braterstwa broni, choć nie da się nie zauważyć, że język bohaterów jest zdecydowanie zbyt współczesny. Z jednej strony trochę mi to zgrzytało, a z drugiej sprawiało, że książkę czytało się bardzo szybko i skończyłam ją, nie wiedzieć kiedy. „Oblężenie” to powieść historyczna, utrzymana na poziomie poprzedniego tomu – jeśli podobał Wam się „Krwawy las”, to i „Oblężenie” powinno Wam przypaść do gustu. Jeśli nie, to nie ma co się męczyć z tą książką ;). Ja z ciekawością wróciłam do przygód tych bohaterów, którym udało się przeżyć bitwę w Lesie Teoutoburskim, równie chętnie zapoznawałam się z sylwetkami nowych bohaterów, których Feliks poznał w oblężonym forcie. Nie jest to może literatura najwyższej klasy, ale bardzo dobra rozrywka w przerwie od ciągłych reportaży ;) 
6;Uwielbiam twórczość autora aczkolwiek ta czesc ciut gorsza od poprzedniej . Powiem szczerze że jakoś cieżko mi sie utożsamic do końca z komisarzem Rędzią . Zdeycdowanie wolałem Krugłego z Michalczykiem oraz Sudera .Zabrakło mi na koniec rozwiązania wątku osobistego w tej części jak rownież troche rozczarowało mnie tez zakończenie wątku kryminalnego . Aczkolwiek kryminał zdecydowanie wart przeczytania . Ocena 6/10 
10;Pola (bohaterka Topielisk) po zakończeniu terapii w zakładzie zamkniętym, w Srebrzysku, próbuje wrócić do normalności.Niestety od teraz nic już nie będzie takie samo bez kochającego męża i synka. Kobieta po powrocie do domu koresponduje z jedną z pacjentek, koleżanką Kasandrą. Pewnego dnia jeden z listów zawiera tragiczne informacje, które zaniepokoiły odbiorcę.Pola dowiaduje się, że Kas po raz kolejny próbuje popełnić samobójstwo. A gdyby tego było mało ujawnione w nim również sekrety, zmuszają ją do przeprowadzenia prywatnego śledztwa. Wszystkie zebrane informacje prowadzą do Kaszubowskiego Duchnego lasu, a dokładnie do Murszu. Pola będzie musiała się zmierzyć z niejedną tragedią, aby poznać prawdę co tak naprawdę skrywa tajemnicza spalona leśniczówka w środku ciemnego, gęstego lasu! Co tak naprawdę odkryje Pola?Co takiego wydarzyło się w Duchnym lesie?&gt; ~"MURSZ" autorstwa Ewy Przydrygi to kontynuacja "Topielskich" co nie zmienia faktu, że książkę można czytać bez znajomości poprzedniej części, ale aby poznać lepiej główną bohaterkę - Polę i jej wielką tragedię, polecam zaznajomić się również z wyżej wspomnianym tytułem. ~Pola, aby nie zatracić się w swojej żałobie i wielkim smutku po starcie najbliższych jej osób, postanawia pomóc koleżance z ośrodka trafiając tym samym w samo centrum niezwykle przerażającego nawiedzonego lasu.Badając nowe miejsce, poznając kilka niepowiązanych ze sobą postaci, odkrywa przerażająca prawdę.Wszystkie historie łączy - Duchny las, miejsce wywołujące lęk i skrywające ludzkie tragedie.Miejsce w którym czyste zło przybiera ludzką postać. ~"Mursz" to kolejna świetna książka autorki, która mami, przyciąga i hipnotyzuje już od pierwszych stron gwarantując tym samym swą nieodkładalnosc. A to wszystko za sprawą dusznego psychodelicznego klimatu, ciągłego mroku, niewyjaśnionych zbrodni, kłamstw, sekretów oraz nieporozumień. ~Misternie utkana fabuła, owiana tajemnicami i sekretami wraz z nawiedzonym Duchnym lasem w którym czai się zło w ludzkiej postaci, dostarcza nam niezapomnianego napięcia, dreszczy i niepokoju utrzymującego się do ostatniej strony. ~Według mnie autorka po raz kolejny zaserwowała nam doskonały dreszczowiec, który dostarczy nam na długo niezapomnianych wrażeń. Czekam na więcej i oczywiście serdecznie Wam polecam! 
9;Napewno nikomu nie trzeba przedstawiać małżeństwa Warren. Ed, Lorraine, demony i duchy, zjawy i klątwy.  Oglądać filmy o ich "przygodach" uwielbiam, a jak jest z książką?  Demonolodzy to pierwsza moja styczność z ich historią jako pisaną. Powiem wam, że chyba bardziej wpływała na moją wyobraźnię niż film. Dzięki niej wiem że moja wyobraźnia jest bardzo mocna, a autor swoim stylem pisania pobudzał ją jeszcze mocniej. Zdecydowanie nie mogłam jej czytać nocą bo za bardzo potem szalały moje sny. A wstać do pracy na 4 gdzie w książce godzina 3 jest godzina duchów to już graniczyło z fobią🤣 Z książki można dowiedzieć się wielu ciekawostek typu czym różni się dany duch o innego, który jest gorszy, który chce nam zrobić krzywdę.  Czytając książkę można znaleźć w niej głębszy sens i wyciągnąć coś wartościowego.  Jeśli ktoś chce poznać bliżej małżeństwo Warren powinien sięgnąć po książki, natomiast moja osoba da sobie spokój. Nie dla mnie takie książki. 
5;Tak oto matka przyrodniego brata została żoną... :-D 
8;To jest jedna z tych książek, które mają tak mocny początek, że wszystko inne co zadzieje się później to już jest czysta formalność. Ta historia to jest istny horror w relacji rodzinnej.   Marion ma trzydzieści lat i właśnie obchodzi jeden z piękniejszych dni w swoim życiu, czyli roczek swojej córeczki. Właśnie wtedy na uroczystość wkracza policja i zabiera jej matkę, a babcie dziewczynki do aresztu. Jak się okazuje jej matka wcale nie jest jej matką, a ta nagła wiadomość wbija we fotel po prostu każdego, sami rozumiecie, to jest tylko początek książki, tak jak mówiłam wszystko co zdarzy się później to już tylko zagadki, poszlaki i nieporozumienia.   Pomysł na fabułę autorka miała po prostu genialny! Ta historia jest mocna od samego początku, czy do samego końca również, to już niekoniecznie, bo analogicznie po mału wiemy czego możemy się spodziewać na końcu.   Książka należy do udanych, trzyma w napięciu i gra na emocjach czytelnika. Nie ukrywam, że należę raczej do osób, które wolą mocniejsze zakończenia książek, jednak tym razem zrobiłam wyjątek i jestem również zadowolona.   Autorka ma spory potencjał na jeszcze bardziej trzymające w napięciu książki, tymczasem polecam Wam tą nowość! 
8;Samotne macierzyństwo jest wystarczająco trudne, ale kiedy dochodzą problemy finansowe, Elle zaczyna wątpić, czy uda jej się zapewnić synkowi dobrą przyszłość. W tym roku chyba nie będzie choinki na Boże Narodzenie… Jednak wraz z pojawieniem się w miasteczku nowego przybysza, w kobiecie odżywa nadzieja. Lata 70-te. Elle to samotna matka czarnoskórego chłopca. Pracując w przydrożnym barze ledwo wiąże koniec z końcem. Jej mąż zginał na wojnie w Wietnamie, a rodzice wyrzekli się jej z powodu koloru skóry ich wnuka. William jest nowym przybyszem, o którym nikt nic nie wie. Pracuje w warsztacie i nie sprawia zbyt sympatycznego wrażenia. Pewnego dnia tamuje ruch na drodze tuż przed barem, w którym pracuje Elle. Kobieta wyciąga do niego pomocną dłoń. Ich ścieżki kilkakrotnie się przecinają. Zarówno Elle jak i William, choć się nie znają, służą sobie pomocą. On naprawia jej auto, ona czuwa przy nim w chorobie. Oboje mają duży bagaż doświadczeń, który trzyma ich na dystans. Choć wyraźnie zaczynają się lubić, William nie chce się zaangażować. Jaką skrywa tajemnicę? Bardzo podobała mi się ta historia. Pełna emocji, choć nieco spokojniejsza, ale niepozbawiona akcji fabuła, która buduje napięcie i ciągle przykuwa zainteresowanie czytelnika. Nie przesłodzona, opowiada o realiach małego miasteczka, w którym czarnoskóry chłopiec potrafi budzić dużo emocji, a weterani z Wietnamu walczą ze swoimi demonami. Utrzymana w zimowym, ale niekoniecznie świątecznym klimacie, będzie idealnym wyborem na spokojny wieczór pod kocykiem i z książką. 
7;Zapewne w ocenie wielu osób ta książka jest rewelacyjna albo i wybitna. Dla mnie ta książka jest bardzo dobra ale nie wchodzi w skład moich ulubionych książek, ponieważ była bardzo trudna. Polecam dla starszych 
8;Poszłam za ciosem poprzedniej lektury i postanowiłam dokończyć rozpoczęty wczesnym latem (i przerwany z powodu urlopu i doraźnej potrzeby innego rodzaju lektur podczas urlopu) "Kocioł bałkański". Ta książka pojawiała się na wszystkich listach lektur tematycznie związanych z wojną w byłej Jugosławii, niestety niedostępną w księgarniach, ani lokalnych bibliotekach. Dostępna była tylko na allegro, lecz jej cena trochę mnie odpychała. Aż w końcu, pewnej bezsennej letniej nocy wędrując po zakamarkach internetu zdecydowałam, że jestem w stanie zakupić ją za 99 zł (plus koszty wysyłki), co też i zrobiłam.  Jest to zbiór reportaży, rozmów i komentarzy dotyczących tematyki kryzysu oraz wojny w byłej Jugosławii. Autor na bieżąco publikował te materiały w Rzeczpospolitej, a następnie zostały one zebrane i wydane w wersji książki. Całość bardzo ciekawa, autor ma świetny sposób pisania i przekazywania informacji, potrafił też zadawać interesujące pytania swoim rozmówcom. Co mnie rozczarowało, to niewielka ilość artykułów dotyczących wojny w Chorwacji oraz Bośni. Znaczna część materiału książkowego dotyczy sytuacji już po wojnie oraz napięcia w Kosowie. Kosowo oraz Albania są niezwykle szeroko opisane. To jak najbardziej mieści się w wyznaczonym tytułem przedziale, lecz nie ukrywam, że spodziewałam się więcej relacji dotyczących lat 1991-1995. Co natomiast bardzo mi się podobało oraz pokrywało się z moją wewnętrzną potrzebą, która każe mi sięgać po tego rodzaju książki, to uparte dociekanie autora o przyczyny tej strasznej wojny. Wśród odpowiedzi, do których dotarł Ryszard Bilski są m. in. takie: - przegrały "idee wymuszonej jedności i braterstwa, głoszone głównie w Europie Wschodniej" (Ramiz Alia, Prezydent Albanii, XII 1991) - "zbiurokratyzowana i 'chłodna' machina Organizacji Narodów Zjednoczonych" (Tadeusz Mazowiecki, specjalny sprawozdawca Komisji Praw Człowieka ONZ w byłej Jugosławii, VIII 1992) - "Postarajmy się zrozumieć przyczyny ich determinacji [Serbów stawiających zbrojny opór w Krajinie]. Są nimi tragiczne doświadczenia z okresu II wojny światowej (....). Wówczas to ustasze razem z niemieckimi i włoskimi oprawcami zamordowali milion Serbów. Gdy więc w połowie 1991 roku wybuchła nowa wojna, ludzie się przerazili. Obawiali się powtórzenia tragedii. Serbowie z Krajiny chwycili za broń, ale nie po to, by atakować, by wywalczyć niepodległe państwo serbskie w Chorwacji, ale w obronie zagrożonego życia i bytu." (prof. Bronisław Ryś, historyk, VII 1994) - "Krwawa wojna domowa, która wybuchła między narodami byłej federacji jugosłowiańskiej, wydawać się zrazu musiała zjawiskiem najbardziej bezzasadnym i niezrozumiałym, a tymczasem wypadki te są tylko eskalacją sporów trwających od dawna, co najmniej od XIX wieku. (Henryk Batowski, historyk, prof. Uniwersytetu Jagiellońskiego, I 1996) - "W oczach Serbów Jugosławia stanowiła tylko kamuflaż dla 'Wielkiej Serbii'" (jw.) - "Strzały padły głównie w celu utrzymania tego, co było, czyli dominacji Serbów." (jw.) - "Komunistycznym włodarzom było naturalnie na rękę, że ich błędy jeden naród przypisywał drugiemu, a nie im. (Ryszard Bilski cytujący prof. Aleksandra Bajta z Instytutu Ekonomicznego w Lublanie) - "Nowy garnitur polityków [z Chorwackiej Wspólnoty Demokratycznej HDZ] zaczął głosić antyserbskie hasła, ograniczać prawa mniejszości serbskiej. To właśnie ci 'krótko myślący' politycy wywoływali wśród Serbów strach i sprowokowali ich do budowy własnego państwa [czyli Serbskiej Republiki Krajiny], w którym czuliby się bezpieczni. (Olga Simic, biuro Komisji Chorwacko-Helsińskiej w Kninie, VIII 1996)  - "Kogokolwiek by zapytać, odpowie: Myśmy w Jugosławii żyli w zgodzie, nikogo nie obchodziło, skąd pochodzisz, jakiej jesteś narodowości. Nienawiść i wojnę przynieśli żądni władzy politycy. (Emir Buzaljko, muzułmanin ożeniony z Polką, mieszkający w Czarnogórze, VII 1997) - "Nie dostrzegano mankamentów systemu, a jedynie wady innych narodów." (Milazim, taksówkarz w Prisztinie, III 1998) - ".... przypomniały mi się mimo woli dziesiątki innych opowieści, które można by sprowadzić do wspólnego mianownika: skłócili nas politycy, ponieważ tylko w wojnie dostrzegli dla siebie szansę na utrzymanie się przy władzy." (Ryszard Bilski rozmawiając z mieszkańcami Prisztiny, III 1998) 
10;Ależ to było dobre! Kolejny tom i kolejny zachwyt. Dalej nie dostrzegam żadnych słabych stron, żadnych potknięć ze strony autora. Ogromnym atutem jest przede wszystkim świetnie wykreowany świat, bardzo rozbudowany i jakże ciekawy. Świat pełen intryg, tajemnic i zła. Nie zawiodłam się również na zarysowanych postaciach. Dalej uważam, że najlepiej wykreowana postacią jest Ceaden. Postać niezwykle złożona i nadająca charakter całej historii. Podoba mi się w tej części również wątek z Davianem, zdecydowanie bardziej mniej on zainteresował niż w poprzednim tomie. Najmniej interesujący bohater to jednak Wirr, relacja z matką również średnio interesująca. Końcówka rewelacyjna! Odliczam dni do wydania kolejnego tomu! 
8;Kolejna mocna książka z Igorem Brudnym. Na terenie Zielonej Góry zaczynają znikać młode kobiet. Igor dochodzi do siebie po wybuchu a jego partnerka Julia Zawadzka pracuje nad tą sprawą. Wszystko zaczyna się komplikować gdy zostają odnalezione zwłoki młodej dziewczyny z której ktoś spuścił całą krew. W międzyczasie Igor podejmuje się odnalezienia siostry młodej dziewczyny która przyjechała z drugiego końca polski aby go o to prosić, czy te sprawy jakoś się łączą? Naprawdę dobra i mocna książka pokazująca jak mroczną jest rzeczywistość w której żyjemy gdzie bogaci mogą robić co chcą i praktycznie wszystko ujdzie im na sucho. Książka wciąga ja przeczytałem ją w weekend. 
8;Z twórczością Kamili Mikołajczyk pierwszy raz potkałam się czytając 'Udowodnię Ci' i byłam zachwycona, więc jak tylko zobaczyłam Dziewczynę rajdowca wiedziałam że muszę ją przeczytać! Mamy Madie która jest silną, sarkastyczną bohaterką i to do niej zawsze musi należeć ostatnie słowo. Mieszka z babcią Nancy, która jest niesamowitą postacią w tej książce. No ta kobieta wymiata! W życiu Madie następuje poruszenie kiedy do jej miasta przyjeżdżają znienawidzeni kierowcy rajdowi. Ale ona już da im popalić. Jax wraca do rodzinnego miasta w czasie przerwy przed następnym sezonem, w życiu miał jeden cel - Formuła 1. Ale nie brał pod uwagę pewnej zadziornej dziewczyny o szmaragdowych oczach i boskim ciele. Która na każdym kroku pokazuje mu swoją niechęć do niego, ale na jej niekorzyść zaczyna go fascynować i Jax już wie że łatwo jej nie odpuści. 
2;Króciutkie opowiadanie które "wlecialo jednym okiem a jeszcze szybciej wyleciało drugim". Żadnej magii świat nie poczułam. 
5;Ocenianie książek opartych na faktach, będących zapisem czyichś wspomnień jest bardzo trudne. No bo jak ocenić czyjeś przeżycia? W tym przypadku wyjątkowo trudne. Holokaust, jak dobrze wiemy, był jednym z najgorszych przeżyć w dziejach ludzkości.   Niemniej jednak muszę szczerze zaznaczyć, że z tą pozycją nie polubiłam się na początku. Już wyjaśniam dlaczego.   Tytuł książki wskazuje, że dowiemy się z niej o zagładzie Żydów.. No i tu zaczynają się schody gdyż główna bohaterka to Rosjanka pochodząca z uprzywilejowanej rodziny, która trafia do niemieckiego obozu pracy, w którym jak wiadomo nie było Żydów. Z obozów koncentracyjnych nie ma tutaj właściwie żadnej relacji. Z obozu pracy jest ich niewiele. Generalnie opowieść o wybuchu wojny zaczyna się po połowie książki. Pierwsza połowa to historie z życia Nonny przed wojną. O tym jak uczyła się jeździć na łyżwach albo jak spędzała Święta Bożego Narodzenia co ma się nijak do tematyki obozowej. Wzmianki o życiu przedwojennym w takowych książkach są ważne i potrzebne aby m.in. ukazać kontrast i upadek dotychczasowego życia ale tutaj zajęły one znaczną część książki.   Liczyłam w tej lekturze na historię kobiety, dzięki której dowiem się więcej o realiach wojny i Holokauście. Oczywiście odnalazłam w niej opowieści z czasów wojny, które wywoływały wiele poruszających emocji ale zajęły one jedynie jakąś 1/3 książki. Mało. Szkoda. 
9;Czekałam na tę książkę bo od wielu lat śledzę to, co pisze Natalia Hatalska i chętnie sięgam po jej prognozy trendów. Nie zawiodłam się. "Wiek paradoksów" jest napisany niezwykle rzetelnie, z dbałością o fakty, dane, spójność merytoryczną. Uzupełniłam, "załatałam" swoją wiedzę w wielu dziedzinach. Jednocześnie to książka o człowieku, ludziach, społecznościach, o emocjach, uczuciach, relacjach. W moim odczuciu pięknie pokazuje, że jeden świat nie istnieje bez drugiego. W wielu miejscach spotkałam się z opinią, że "Wiek paradoksów" przeraża swoją wizją przyszłości. Dla mnie to książka optymistyczna, która oddaje nam władzę nad światem, w którym żyjemy i w którym chcemy żyć. Bardzo polecam. 
8;Monika Gniewosz jest policjantką, która uciekając przed przeszłością przeprowadza się wraz z córką mido małej miejscowości Pełnia. Życie jest tu bardzo spokojne, rzadko dochodzi do przestępstw, tym bardziej morderstw. Praca na lokalnym komisariacie zapowiada się wręcz nudna i taki też polot do pracy mają tutejsi policjanci. Mimo to, już pierwszego dnia Monika dostaje zawiadomienie o napaści na młodego niepełnosprawnego chłopaka. Zbierając informacje o okolicznościach zdarzenia kobieta dowiaduje się o zaginięciu Gabrieli - żony właściciela pensjonatu, w którym się zatrzymała. Przeczucie mówi młodej podkomisarz, że te sprawy łączy więcej, niż mogłoby się wydawać... Było to moje pierwsze i równocześnie bardzo miłe spotkanie z twórczością Pani Małgorzaty.  Jeśli szukacie przelewającej się krwi, szczątków ciał i makabrycznych opisów zbrodni, to nie pod tym adresem. Jeśli chcecie kryminał opiewający o oczyczajówkę, to znajdziecie to właśnie tu. Autorka stworzyła nietypową, bardzo klimatyczną mieścinę. Dni płyną tu dość leniwie, bohaterowie mieszkający w Pełni są wyraźnie nakreśleni i powoli odsłaniane są ich kolejne tajemnice, a tych akurat tu nie brakuje. Od samego początku Monika przeczuwa, że mimo uprzejmości obywatele Pełni skrywają przed nią wiele informacji. Pozytywne jest to, że kobieta wprowadza na komisariat nową energię i zaangażowaniem zaraża również innych. Książkę czyta się przyjemnie i dość płynnie, dołączona mapa miasteczka ułatwia poruszanie się w terenie. Zakończenie było dość przewidywalne i sprawca zdemaskowany, jednak pobudki którymi się kierował mnie zaskoczyły. Mam wrażenie, ze w miasteczku jest jeszcze więcej tajemnic, które zostaną odkryte w kolejnych tomach serii. Szczerze polecam zajrzeć Wam do Pełni. 
9;Główna bohaterka wyprowadza się z domu, gdy jej dzieciństwo jest takie jakie nie powinno być. Czy Julka poradzi sobie ze złymi wspomnieniami, czy znajdzie miłość? Wszystko jest możliwe, gdy trafi się na odpowiednie osoby. Książka porusza różne trudne tematy i pokazuje że każdy może się zmienić i to na dobre. 
9;Bardzo gorąca powieść, dużo zmysłowych scen erotycznych, ale też dużo emocji, wciągająca, trzymająca w napięciu. Dla mnie bomba. 
9;Wspaniała. Mimo że to nie główna bohaterka chorowała na depresję, ja, jako osoba cierpiąca na tę paskudę, doskonale potrafiłam utożsamić się z emocjami przedstawionymi w książce. Fenomenalna 
7;Miła, lekka, pozytywna. Super na chłodne jesienne wieczory. 
10;"Świąteczne namiętności" to kolejna świąteczno-zimowa antologia 10 fantastycznych polskich autorek od @wydawnictwomuza i @grzeszne_ksiazki. Tym razem jednak każde z opowiadań ma w sobie nutkę pikanterii i całą masę erotycznego napięcia. Od razu muszę przyznać, że taka odsłona antologii zdecydowanie bardziej mi odpowiada. Nie ma to jak w zimowy wieczór wigilijny po spędzonej w rodzinnym gronie kolacji usiąść sobie z kubkiem gorącej czekolady czy herbaty, okryć się kocykiem i spłonąć rumieńcem podczas gdy za oknem będzie prószyc śnieg.  Autorki czyli paulinaswist @annawolf @rhythm_of_my_life_ @winnickamagdalena_autor @karina_hiddenstorm, @patrycjastrzalkowska @j.b.grajda @agatasuchockawriter @edyta.folwarska czy @charlotte__mils zadbają o skuteczne podgrzanie temperatury. Podczas czytania kolejnych opowiadań na przemian wytrzeszczałam oczy z niedowierzaniem i wachlowałam twarz by ochłonąć. Po raz kolejny autorki użyły historii takiego kalibru, że każda najbardziej niegrzeczna i wymagająca czytelniczka znajdzie wśród 10 opowiadań przynajmniej jedno które jej się spodoba. Święta w mroźnej Rosji? Czemu nie zwłaszcza z Zacharem. Lubicie mrożące krew w żyłach historie? Opowiadanie "Piękno jest wieczne" będzie dla was idealne. A może macie ochotę by przystojny pan policjant zakuł was w kajdanki?"Wigilijna odsiadka jak znalazł" Gdybyście miały ochotę wsiąść do byle jakiego pociągu to łapcie ten do Zakopanego gdzie gorący striptizer zaserwuje lawinę wrażeń. Od siebie dodać mogę tylko tyle, że kilka z tych opowiadań ma potencjał na naprawdę pełnowartościowe książki. A tak już zupełnie na koniec, choć do świąt został prawie miesiąc chciałabym wam wszystkim którzy przeczytacie tą recenzję życzyć "Merry, Blueberry,Raspberry i wszystkie inne berry christmas. 
6;Zaskakująca, wciągająca i niebanalna. Sporo w niej motywów jakoś tam znanych, ale opowiedzianych w ciekawy sposób. Nie miałam wrażenia, że coś powiela. W dodatku nie uwłacza inteligencji czytelnika, bo choć dla dzieci i napisana bardzo przystępnie, ma szansę spodobać się każdemu, a bohaterów też każdy polubić może. Nie jestem jednak pewna, czy zainteresowała mnie na tyle, bym sięgnęła po kolejny tom. 
9;Niestety miałam to nieszczęście przeczytać książkę przed wydaniem ilustrowanej wersji jednak jak i historia tak i ilustracje są świetne. 
5;Powiem tak : jesli masz ochote na czytanie przez ponad 600 stron o dreczeniu zwierzat na rozne sposoby to jest ksiazka dla ciebie. Chcialam przerwac czytanie w okolicy 300 strony ,ale napisana jest dobrze, latwo sie czyta mimo obrzydliwosci wiec szkoda mi bylo porzucic jak juz tyle przeczytalam i chcialam sie dowiedziec jak sie konczy. Nie konczy sie jakos szczegolnie wiec jesli macie taka rozsterke to mozecie sobie odpuscic w kazdym momencie. Obejzalam zdaje sie 4 filmy na podstawie scenariuszy autora. Wszystkie swietne. Mysle ze tu poprostu nie ma za bardzo tresci wartosciowej, sa tylko opisy tego dreczenia zwierzat (albo pieprzenia miedzy glowym bohaterem nastolatkiem i jego dziewczyna). Nie mam pojecia czy ta ksiazka ma jakies przelsanie, wg mnie nie ma. Na kazdym kroku tylko - ten zwierzak umarl to tamten, te sa dreczone na futro, tamte na polowaniu, tu wypadek, zwierzeta cyrkowe. Masakra. A juz najwieksza hipokryzja to glowny bohater co to chce 'uratowac' wilka (napieprza go by go poskromic, co za przysluga no nie moge)SPOILER jedzie przez kontynent caly go wypuscic na wolnosc po drodze wpieprzajac tone innych zwierzat , podziwiajac skory i polowania. eye roll Ah jak zaluje ze zabralam sie za ta ksiazke , nikt mi tego czasu nie wzroci i nie usunie tych scen wrytych w mozg. 
7;Pierwsza część zdecydowanie lepsza. Fajny pomysł, dużo się dzieje, główny bohater ciekawy, ale... bardziej się nastawiłam na książkę zgodną z profesją głównego bohatera. W rzeczywistości książka bardziej mi pasuje do gatunku SF. Zobaczymy jaki będzie 3 tom, oby lepszy. 
10;Jestem oczarowana prostota tej książki. Była piękna i samotna. Chociaż z wieloma rzeczami nie mogłam się pogodzić, ale taki klimat tamtych lat. Smutno mi, że ją skończyłam... 
7;To moje pierwsze spotkanie z autorem tej książki. Nie oglądałam serialu Il Cacciatore, więc nie wiedziałam czego mogę się tak naprawdę spodziewać.   Sabella nie owija w bawełnę, rzuca czytelnika na głęboką wodę. Daje mu możliwość poznania informacji z pierwszej ręki. By mógł sam poczuć i zobaczyć mroczny świat sycylijskiej mafii i jej bossów.    Sycylia lata dziewięćdziesiąte na ulicach wyspy dochodzi do coraz częstszych wybuchów. Egzekucje, ciała na ulicach , strzelaniny w których często ginęli niewinni ludzie. Miarka się przebrała...   Alfonso Sabella jest jak łowca, młody sprytny prokurator, nie przebiera w środkach nie stroni od nowinek technologicznych wie że tylko tak może znaleźć dowody i podjąć ślad za bossami.... Autor przedstawia sylwetki i strukturę mafii oraz jej niecnych członków.    Historie przedstawione przez Sabella mrożą krew w żyłach, czytając książkę doświadczamy wielu emocji. Zdecydowanie jest to ciekawa pozycja której warto się przyjrzeć idealna na jesienno zimowe wieczory. Krótkie ciekawe rozdziały sprawiają że książkę czyta się bardzo szybko.   Moja ocena ⭐ 7/10 
7;Strasznie ciężko jest mi ocenić tę powieść, bo była dość nierówna. Początek mnie intrygował i zaskakiwał pozytywnie, niestety później zaczęło się robić coraz dziwniej i nie do końca potrafiłam zrozumieć motywacje głównych bohaterów ani toksyczność opisanych w tej książce relacji. Gdybym zżyła się z bohaterami bardziej to moja ocena byłaby lepsza, ale chyba nie sposób ich polubić. Mimo to sięgnę z ciekawości po inną pozycję tej autorki żeby wyrobić sobie zdanie o jej twórczości. 
7;Chyba jesteśmy pokoleniem, które wychowało się na głosie Andrzeja Zauchy nawet o tym nie wiedząc. Całe dzieciństwo towarzyszył nam w niedzielne wieczory gdy zasiadaliśmy przed telewizorem. To jego głos otwierał ,,Gumisie", to on zapowiadał kolejną przygodę. Głos z kreskówki? Nie, to tylko epizod w życiu Zauchy ale taki który mocno wpisał się w świadomość dzisiejszych trzydziesto- i dwudziestolatków.  Kim właściwie był Andrzej Zaucha? Większość pewnie nie będzie umiała skojarzyć nazwiska z jakimś konkretnym utworem. Smutne, bo to wokalista obdarzony ogromnym, naturalnym talentem, genialny w każdym gatunku muzycznym jakiego wykonania się podjął. Multiintrumentalista, obdarzony słuchem absolutnym, talent jaki zdarza się raz na milion. Przyjaciel Zbigniewa Wodeckiego (którego przecież każdy zna), Andrzeja Sikorowskiego, Krzysztofa Piaseckiego, aktor teatru STU, legenda, choć współcześnie trochę zapomniana, Krakowa. Niezwykły człowiek, który odszedł zdecydowanie zbyt wcześnie. Mimo, że został zabity w wieku czterdziestu dwóch lat to jego kariera dopiero się zaczynała. Dopiero został zauważony przez szerszą publiczność a jego talent został doceniony i wreszcie mógł rozkwitać. Wszystko to zostało dramatycznie przerwane w październikowy wieczór 1991 roku.  Minęło trzydzieści lat od zabójstwa Andrzeja Zauchy i nie jest on wymieniany na jednym wdechu z Wodeckim czy Krawczykiem. Odszedł lekko w cień a niesłusznie. To głos, talent, tak różnorodny i niesamowity, że staje się niewyczerpalną kopalnią odkryć. Także jego życie to fascynująca historią. Opowieść o samouku, z wykształcenia zecerze, który zaczarował głosem świat. Który śpiewał to co chciał, tak jak nikt nie potrafił. Który wypływał na muzyczne niezbadane wody i był w tym genialny. To opowieść o skromnym, radosnym, przyjacielskim człowieku, którego los nie oszczędził. Ale to także opowieść o podnoszeniu się po dramacie, poszukiwaniu szczęścia, które zakończy się w najbardziej dramatyczny z możliwych sposobów.   ,,Serca bicie" to niesamowita opowieść. Przepełniona muzyką, oparta o głosy życzliwych Zausze ludzi ale pełna tęsknoty i żalu. Bo odszedł za wcześnie ktoś, kto powinien zmieniać polską scenę muzyczną, ktoś kogo powinniśmy nucić równolegle z hitami K.Krawczyka czy M.Rodowicz. Dzięki takiej publikacji możemy jednak odkryć go nowo. Ja czytałam, równocześnie słuchając wymienianych utworów i byłam oczarowana. Jak łatwo było zachwycić się Zauchą i ile radości sprawiało odkrywanie kolejnych perełek. Pozostaje mi tylko polecić tę książkę i zaprosić do własnego odkrywania. 
8;Wszyscy chyba wiecie, jak bardzo chciałam powrotu Igora Brudnego? Jak tęskniłam za kolejnymi przygodami? No i się doczekałam! Nareszcie! I tak jak bardzo czekałam na to spotkanie, tak również trochę się go obawiałam. Bałam się, że autor nie podoła, że nie będzie tak dobrze, jak wcześniej, albo że przesadzi i będzie zbyt dużo, nierealnie i wyjdzie sieczka.  Teraz mogę odetchnąć z wielką ulgą i powiedzieć głośno: Igorze Brudny witaj ponownie! Cieszę się, że udało Ci się ujść z życiem. To nic, że trochę Cię poturbowało, że boli, że się wściekasz na własną niemoc, ważne, że głowa wciąż twarda a w niej wszystko poukładane. Umysł ostry jak brzytwa wciąż Ci służy mistrzu Brudny!  Jak dobrze, że Julka to twarda dziewucha i daje sobie z Tobą radę. Nie wiem, czy ja nie nakopałabym Ci do tyłka za te huśtawki nastrojów 😊 Powinieneś ją po piętach całować 😊   Kiedy nad Zieloną Górą znowu zbierają się czarne chmury, kiedy giną kobiety, kiedy pojawiają się kolejne brutalnie okaleczone ciała, niektóre zupełnie pozbawione krwi, a media wyczuwają nośną sprawę, Ty drogi Igorze nie możesz usiedzieć w miejscu, musisz się zaangażować, chociaż nawet chodzić jeszcze dobrze nie dajesz rady. A kiedy zgłasza się do Ciebie dziewczyna z prośbą o odnalezienie jej zaginionej siostry, wiesz już, że wracasz do gry.   Czy fakt, że jesteś pokiereszowany na ciele, przeszkodzi Ci w próbie rozwiązania sprawy? Czy duet Brudny – Zawadzka stanie na podium i ogłosi zwycięstwo? Czy mordercę ochrzczonego mianem Wampira dosięgną Wasze ręce sprawiedliwości?   Panie Piotrowski, Panu się zdecydowanie udało. Niepotrzebne były moje obawy, czuję wstyd, że w Pana zwątpiłam. Niech Pan nie uśmierca Brudnego, niech on nam się jeszcze pojawia, niech zapewni nam kolejną dawkę adrenaliny. Panu to tak dobrze wychodzi 😊  Dodam jeszcze, że choćbyście moi drodzy nie wiem, jak się starali, to i tak nie dojdziecie do tego, kto jest zabójcą. A to uważam za największy atut dobrych kryminałów. Brawo! 
8;„Zamknęłam drzwi za opiekunką i wróciłam ucałować syna w czoło. Spał, niewinnie wtulony w pluszową zabawkę. W myślach zadawałam sobie pytanie, co teraz będzie i czy Cho pozwoli mi z nim być.”   Po pierwszej części miałam wiele pytań, a mało odpowiedzi. Gdy dowiedziałam się, że będzie drugi tom, byłam zachwycona. Zaczęłam czytać i na nowo przepadłam w świecie bohaterów. Autorka ma lekkie pióro i historia leci w szybkim tempie. Wciągnęłam się w historię Sue i Cho. Po wydarzeniach z poprzedniej książki trochę byłam zła na głównego bohatera. Nie chce zdradzać powodu, bo tu chodzi o zakończenie książki. Wiedziałam, że coś mi tu nie gra. Miałam ochotę go udusić za to co zrobił. No jak tak mógł? Po co? Nie mógł inaczej? Bardzo mi było przykro gdy czytałam, jak się czuje Sue. Aż miałam ochotę wejść do książki i ją przytulić. Gdy dziewczyna poznaje prawdę co zrobił Cho, ma ochotę go udusić. Jest wkurzona, zła i ma wiele do niego pytań. Jednak to nie koniec atrakcji, bo bohaterowie będą musieli zmierzyć się z przeszkodami. Czy ich miłość przetrwa? Czy Sue mu wybaczy? Czy Cho zawalczy o nią? Widać było przemianę Sue, stała się bardziej odważna, ale dalej jest impulsywna. Zrobi wszystko, by ochronić bliskich. Dalej pokazuje swoje pazurki. Natomiast Cho dalej jest władczy, dominujący i pewny siebie. Sue jest tylko jego. Mieszanka wybuchowa. Wydarzenia, które się później pojawiają, sprawiają, że dziewczyna zaczyna się zastanawiać, czy jest jakaś opcja, by opuścić mafijny świat. Jednak to nie jest takie proste. Dodatkowo kocha swojego męża. Pełno tutaj emocji, a momentami również było bardzo gorąco. Autorka pokazała, jak cienka jest granica między nienawiścią a miłością. Jest bardzo cienka. Bohaterowie się o tym przekonali. Dodatkowo w ich życiu pojawia się Rose, która mnie denerwowała. Nie polubiłam Rose. Pojawiła się, by trochę namieszać. Historia bardzo tajemnicza, pełna sekretów. Bohaterowie dążą do tego, by dowiedzieć się prawdy. Tutaj krok po kroku układają się puzzle w jedną całość. Chciałam jak najszybciej te puzzle ułożyć. Między bohaterami dalej jest pikanteria, ogień, ale kobieta jest na początku na niego bardzo, ale to bardzo zła. Gorący ogień. Sekrety. Bohaterów polubiłam już przy pierwszej części. Mają oni charakterek, a razem to ognisty duet. Zakończenie? Niedosyt. Z chęcią bym przeczytała o nich dalsze losy. Historia o dwóch duszach, które są w stanie zrobić wszystko. Miłość. Namiętność. Kłamstwa. Wiele tajemnic. Walka o miłość, uczucia, rodzinę. Historia na jeden wieczór.  Polecam! 
7;Zapach świerku unoszący się w pokoju. Chrzęst śniegu pod stopami. Ciepło domu, pełnego śmiechu i miłości. Smak jedynego takiego w całym roku czerwonego barszczu. Trzask opłatka łamanego przy akompaniamencie cichego: „zdrowia, szczęścia i spełnienia marzeń!”. Łaskotanie wąsów wujka, który składa na twoim policzku całusa. Uścisk ramion teściowej, muśnięcie ust ukochanego, głośny śmiech biegających wokoło stołu dzieci. Błysk zimnych ogni w ciemnym pokoju i ten bolesny, chwilowy uścisk w sercu, spowodowany nagłą tęsknotą, za tymi, których już nie ma. Którzy już nie uścisną i nie przedzielą się opłatkiem.  Święta.  Magia świąt.  *  Riley nie czuje tej podniosłej magii świąt; nie potrafi i nie chce się nimi cieszyć. Uciekając przed bolesnymi wspomnieniami szczęśliwych i dobrych chwil, od zawsze świadomie zamykała się na wszystko to, co zachwyca miliony ludzi. Jednak pewne święta były wyjątkowe…  Podczas telewizyjnego wywiadu nieopatrznie wyznała, że przeżyła kiedyś wielką miłość. Sęk w tym, że kłamała i tym kłamstwem ściągnęła sobie na głowę swoich trzech byłych partnerów, święcie przekonanych, że to oni skradli jej serce.  Otoczona ze wszystkich stron świątecznymi aspektami i detalami - wymóg jej agenta, żeby w końcu zrozumiała czym są święta i dzięki temu napisała bestseller wszechczasów - oraz byłymi kochankami, Riley uczy się, jak kochać. Innych. I siebie.  Bardzo ciepła, urocza, zabawna i klimatyczna książka. Jest jak kocyk zarzucony na ramiona przez bliską nam osobę. Jak ciepłe kakao z cynamonem w mroźny dzień. Jak gromkie "ho ho ho!" wykrzyczane przez mężczyznę przebranego za Świętego Mikołaja, wierzącego niezbicie w to, że każdy zasługuje na odrobinę gwiazdki. 
7;Bardzo fajny troszkę niegrzeczny kryminał. Czyta się lekko, bez zbędnych emocji tylko tak po prostu na luzie. Zaraz się biorę za drugi tom. Polecam 
6;Poznałam w formie audiobooka. Mimo to czułam znużenie. W formie pisanej pewnie bym jej nie skończyła. 
7;Drugi tom przeczytany jeszcze szybciej niż pierwszy. Fajna historia i ten bieszczadzki klimat. Autorka zostawiła furtkę.... będzie trzeci tom . Super. 
7;Nowa krucjata odrodzonego Prymarchy Ultramarines trwa już 10 lat. Poszczególne floty rozpierzchły się po galaktyce. W tej części dołączymy do Ultramarines z pokładu krążownika "Zemsta Ithraki" który zmuszony jest do ucieczki przed wrogiem a jak to bywa w przypadku Astrates jest to dla nich obraża dlatego jak tylko odbierają sygnał pomocy pomimo rozkazu powrotu do floty ruszają na pomoc. Trafiają na armię nekronów którzy potrafią zablokować osnowę i tworzyć "martwe pola" które wysysają chęć życia z żywych. Marines stają przed dylematem stanąć do przegranej walki czy powiadomić Prymarchę o tym zagrożeniu. Dostajemy naprawdę dobrze napisaną książkę z mnóstwem bitew pokazaną z obu stron konfliktu. Dostaniemy bohaterskie i straceńcze misję, poświęcenie oraz jak czasami trudne są decyzję dowódcy. 
7;Wiem, że Agata Polte potrafi napisać doskonałą powieść mafijną. Przekonałam się o tym niedawno, czytając serię Żelazne serca. Wydawałoby się, że w tym temacie już wszystko zostało powiedziane. Biorąc do ręki tą książkę, mogę stwierdzić, że autorka ma w zanadrzu bardzo dużo ciekawych informacji.  Zaskoczyła mnie. Stworzyła silne osobowości, które nigdy się nie poddadzą. Nie cofną przed wyznaczonym sobie celem.  Napisała bardzo zawiłą fabułę,w którą wplotła zbyt liczne (już robiło się nudnie) sceny erotyczne.  Czekam na kontynuację.  Zaczęło się od podstępu,od kłamstwa, brutalności,seksu, kłótni oraz chorych zagrywek. Każdego dnia,z każdą wspólnie spędzoną chwilą życie ich zaskakiwało. Nie spodziewali się tego po sobie,nigdy wcześniej nie znali takich uczuć. A jednak wszystko stracili,dla kogo? Dla jakiej idei? Saverio Scordatto odbudował pozycję, jaką miała kiedyś jego rodzina. Obiecał,że pomści rodziców, którzy wraz z siostrami zginęli w pożarze domu. On jeden się uratował. Urósł w siłę.  Rządził w Chicago z dwiema większymi rodzinami. Każdy capo chciał dla siebie coraz więcej, zwłaszcza Willard,o czym niebawem wszyscy się przekonają.  Chantal Willard przez kilka lat kształciła się w Europie. Wysłał ją tam najstarszych z braci Emmanuel, który po śmierci ojca stał się głową rodziny. Wróciła, żeby stać u jego boku. Żeby pomóc mu wprowadzić bardzo ambitny plan w życie.  Celem była wygrana ale na drodze stanął Saverio. Gorący,seksowny,tajemniczy wróg,w którym wszystko krzyczało-niebezpieczeństwo. Dlatego tak ją pociągał.  Nie przewidziała,że sama wpadnie w pułapkę przez siebie założoną. Scordatto nie przebacza zdrady. 
7;Rutyna dnia codziennego dopada niemal każdego. Na pewnym etapie, gdy uzyska się pewnego rodzaju stabilizację, odnajdzie bliską sercu osobę, założy rodzinę, życie toczy się swoim tempem. Co prawda niekiedy zaczyna brakować w związku emocji, tej iskry, jaka była kiedyś, czuć samotność. Joanna stara się rozniecić dawne uczucie, coś zmienia, ale wciąż odnosi wrażenie, że mąż z każdym dniem coraz bardziej się od niej oddala. Dobrze, że przy niej są dzieci, które rozświetlają jej każdy dzień, nadają mu sens. Dlaczego jej mąż nie zauważa tych starań? Jakby tego było mało wokół zaczynają się dziać niepokojące rzeczy, dochodzi do zabójstw, czuć rosnące zagrożenie. O co w tym wszystkim chodzi?  Początkowo poznajemy Joannę Grabowską i stopniowo strona po stronie skrawki jej życia, rozmyślań w chwili, gdy uświadamia sobie, że w jej życie wdarła się rutyna. Każdy dzień trochę przypomina poprzedni, chociaż w ostatnim czasie coś zaczęło się dziać, jej serce drgnęło, zaczęło mocniej bić. Po chwili przenosimy się w czasie o pół roku wstecz, by stopniowo zrozumieć, o co chodzi i dlaczego w głowie kobiety zapanował taki chaos myśli. Joanna jest na jednym z życiowych zakrętów i jeszcze nie widać, co się za nim kryje. Dobrze obserwuje się wydarzenia, obraz jest pełny a bohaterka wzbudza cieplejsze uczucia i zrozumienie. Jednego dnia w jej życiu było wszystko po staremu, kolejnego zaczęło się zmieniać a wraz z tym zmienia się też główna bohaterka. Dostosowuje się do zmian, a czasem walczy o siebie i o to, by być szczęśliwą.  Ta książka to trochę połączenie różnych gatunków literackich. W głównej mierze to powieść obyczajowa, ale wpleciony został też wątek kryminalny. Wątek dosyć zaskakujący, chociaż podczas jego poznawania czułam niedosyt i w moim odczuciu został zbyt powierzchownie potraktowany. Nie zmienia to faktu, że to ciekawy pomysł i wprowadza więcej emocji do lektury. Ponadto tradycyjnie miłość, przyjaźń, życiowe zawirowania, niepokojące momenty, ale też poprawiające humor, czy poruszające.  Warto zaznaczyć, że autorka poruszyła też ważną tematykę, a mianowicie blaski i cienie pracy kuratora sądowego. Trudna praca, wymagająca zaangażowania, ale także w wielu przypadkach stalowych nerwów. Bywają chwile poruszające, bywają też niebezpieczne, w których zachwiana jest równowaga a człowiek zaczyna mieć chwile zwątpienia. Nic nie jest czarno – białe, każda prowadzona sprawa jest inna i wymaga indywidualnego podejścia.  Powieść poznaje się z zainteresowaniem, gdyż bohaterowie zostali dobrze przedstawieni i czuć emocje od nich płynące. Czasem ma się poczucie przerysowania, czy powierzchowności, ale w głównej mierze dotyczy to wątku kryminalnego. Ogólnie wrażenia są pozytywne.  „Zakręt” to interesująca powieść, w której znajdziecie życiowe zakręty, zawirowania, z którymi stara się zmierzyć główna bohaterka. W jej życiu nastąpił moment, w którym musi podjąć ważną decyzję, niosącą konsekwencje dla całej jej rodziny. Początkowo przyszłość rysuje się w ciemniejszych barwach, nie tego się spodziewała, ale zawsze warto o nią zawalczyć. Każdy dzień może stać się początkiem czegoś nowego, czego zupełnie się nie spodziewaliśmy.  http://wyczytane-ksiazki.blogspot.com/2021/11/zakret-sandra-cicha.html 
8;Niesamowite jaki progres Dodo zrobiła od poprzedniej książki, pochłonęłam ten tom w jeden baardzo przyjemny wieczór. Momentami czułam smak mango sticky rice, ciężar plecaka, upał czy klimatyzację w złapanym właśnie przez Dodo stopie, przypomniałam sobie też kilka własnych podróży. Autorkę znam z instagrama, o podróżach i niektórych przemyślenia już czytałam, ale książka dodaje kontekstu, pozwala lepiej poznać jak doszła do momentu, w którym jest dzisiaj. 
9;Sinead niewątpliwie kojarzy się z dwoma rzeczami, piosenką "Nothing Compares 2U" i podarciem zdjęcia papieża. Co do muzyki, piosenek jest oczywiście dużo, dużo więcej a obok jej charakterystycznego głosu trudno przejść obojętnie (no ok, mi trudno przejść). Choć, tak na marginesie, mam wrażenie, że młode pokolenie (już dorosłe nawet "dzieciaki") artystki zupełnie nie kojarzy. Co do zdjęcia, można powiedzieć, że drąc je "wyprzedziła epokę". Rozumiem podtekst, rozumiem zamiary. Nawet i doceniam i szanuję. Podziwiam, zwłaszcza, że w dzisiejszym świecie jest naprawdę trudno być sobą. Muszę przyznać, że ta autobiografia jest napisana w stylu, jakiego się spodziewałam. Oczywiście, to na plus. Oczywiście dla mnie, bo nie każdemu może przypaść do gustu. Jest prosto, często zupełnie potocznie. Życie prywatne, przemyślenia i muzyka w książce się przenikają, S. zachowuje duży balans między tymi elementami. Jej rozmyślenia krążą, urywają się. Jest sporo autoironii i dystansu do świata, w stylu, który jest bardzo mój. Bywa prześmiewczo. I choć potrafi być naprawdę zabawnie to niestety życie S. do takich nie należało. Miejscami bywa bardzo, ogromnie smutno. Czasami tak bardzo, że musiałam zrobić sobie przerwę.  Nie mi oceniać książkę bo napisało ją życie, nic nie można zmienić niż zaradzić ale… serce płacze. Kolejny przykład jak to dzieciństwo rzutuje na przyszłość. Jak dzieciak potrzebuje dobrego domu aby później móc zmierzyć się z życiem. To co robiła małej S. jej własna matka to jak najgorszy sen. Niby czasy inne, ale ile się słyszy o maltretowaniu dzieciaków, o którym wszyscy wiedzieli ale nikt nie uznał za właściwe pomóc. Podoba mi się, że ta autobiografia jest prawdziwa. Miejscami naturalistyczna nawet, odkrywająca najbardziej wstydliwe zakamarki życia. Bez wątpienia nie jest ugrzeczniona, nie jest pod publikę. Ma w sobie taki klimat, któremu trudno odmówić wiarygodności. Ma w sobie też mnóstwo spostrzeżeń, które są mi osobiście bliskie. Co więcej, jest napisana w taki sposób, jakby Sinead opowiadała właśnie mnie, konkretnej osobie o swoim życiu. Jakbym siedziała z nią przy kawie i pozwalała się wygadać.  Ps. "Przygoda" z Princem zmusiła mnie do poszukania książki o tym ekscentryku. Swoją drogą, trzeba przyznać, że S. przyciągała do siebie nietuzinkowe osoby. 
7;Hania wychowała się w domu dziecka. Jej mama zrzekła się do niej praw zaraz po urodzeniu dziewczynki. Pewnego dnia dorosła już Hanna - wraz ze swoim chłopakiem Jakubem - wybiera się na wycieczkę do pałacu w Wojdanach. Po powrocie do domu zaczyna podejrzewać, że jest córką potomka szlacheckiego rodu. Dziewczyna z pomocą Jakuba postanawia odkryć prawdę o swoim pochodzeniu.  "Infantka" Wojciecha Nerkowskiego to niezwykle wciągająca i emocjonująca powieść, w której z każdą kolejną przeczytaną stroną atmosfera gęstnieje i robi się naprawdę intrygująco. Autor podrzuca nowe fakty i tropy, myli czytelnika. Z niepokojem śledziłam losy Hani i Jakuba oraz ich próby dotarcia do prawdy. W pewnym momencie nie wiedziałam też kto w końcu jest dobry, a kto zły.  Książka naszpikowana jest ciekawostkami dotyczącymi pracy stewardessy, którą była główna bohaterka. Narracja prowadzona jest dwutorowo, czyli tak jak lubię najbardziej. Bieżące wydarzenia przeplatają się z przeżyciami Hani, która dzieli się swoją historią z przyjaciółmi w trakcie lotów. Jest naprawdę interesująco!  "Infantka" to naprawdę bardzo dobra powieść, przy której miło spędziłam czas. Jeśli lubicie historie z rodzinną tajemnicą w tle, to jest to książka dla Was. Polecam ❤️. 
6;Hm było średnio. Bardzo lubię autorkę, ale tutaj historia ma niewiele wspólnego z rzeczywistością. Szybko się czyta, za co plus. Może być na dwa wieczory, ale bez szału. 
6;„Gdzie jesteś synku?” to książka, która nie raz mnie zaskoczyła. Ale czy zachwyciła? Nie koniecznie. Nie była ani zła, ani wybitnie dobra. Po prostu taka w porządku i dobrze się ją czytało.  Po opisie spodziewałam się troszkę zupełnie innej historii - to było moje pierwsze zaskoczenie chociaż nie koniecznie pozytywne.  Rodzinny wyjazd, rozpadające się małżeństwo…  Mamy chłopca z autyzmem, który nie mówi i ucieka z miejsca zdarzenia. Nie reaguje też na swoje imię. My jako czytelnicy ciągle go śledzimy więc wiemy, że nie jest w niebezpieczeństwie (czego w sumie się spodziewałam). Mamy żonę i pokrzywdzonego męża. Scena, która zastała policjantów jasno wskazuje, kto jest sprawcą. Oprócz rozdziałów oczami Theo (bo tak się nazywa chłopiec) oraz jego matki dodatkowo historia opowiadana jest z perspektywy najstarszej córki małżeństwa, której nie było na rodzinnym wyjeździe i starszej kobiety mieszkającej samotnie w lesie.  I historia oraz fabuła wydaje się tak oczywista, że naprawdę zastanawiałam się co w tej książce może być takiego dobrego. A no właśnie… Bo ta oczywista historia w pewnym momencie przestaje być taka oczywista. I nagle tu było moje drugie zaskoczenie - tym razem już pozytywne bo naprawdę zaczęło być interesująco i tajemniczo. Pojawiają się nowe elementy układanki, które zmieniają sens oraz znaczenie całej historii sprawiając, że naprawdę nie mogłam się od niej oderwać.  Podobała mi się ta książka. Ale tak po prostu podobała. Brakowało mi w niej tych rodzinnych tajemnic, momentów chwytających za serce, o których zapewniał mnie opis. Czytało się szybko i przyjemnie, ale bez większego zachwytu.  Jeżeli szukacie lekkiego i szybkiego thrillera na wieczór to polecam! ☺️ 
10;Niezwykle czarująca opowieść. Nie sposób jej opisać słowami. Przewracając ostatnie kartki, bałam się, że ta przygoda się skończy. Delektowałam się nią. 
8;Potrzeba odwagi. Tak, potrzeba wręcz męstwa i uczciwości, żeby się przyznać (i to publicznie!), że "się nie ogarnia". Wyobrażam sobie, że musi to być podwójnie trudne w przypadku mężczyzny, który z samej definicji ogarniać powinien. Szczególnie kiedy jest mężem i ojcem. Tymczasem on szczerze wyznaje:  "Poza tym, że nie ogarniam kosmosu, nieba pełnego gwiazd i pytań filozoficznych, nie ogarniam też zwykłego tempa życia, tej ulotności codziennych chwil... Tak błyskawicznie dzieje się każde teraz, że czasami nie nadążam. Dlatego póki jeszcze jest czas, pragnę częściej mówić żonie, jak bardzo jest mi bliska, oraz dzieciom, ile dla mnie znaczą".  Ujęła mnie pokora i prawda tych wyznań Jerzego Jarzębskiego, który w swojej książce "Życie...nie ogarniam" nie pozuje na specjalistę i znawcę wszystkich wymiarów życia. Stara się raczej dzielić swoim doświadczeniami w byciu mężem, ojcem, nauczycielem religii i... pasjonatem piłki nożnej. Przy czym nie są to jakieś spektakularne i niezwykłe doświadczenia. Są często banalne i powszechne. I dlatego można się w nich przejrzeć jak w lustrze, pochylając nad głębią refleksji, którymi je autor opatruje.  Dla mnie lektura tej małej książeczki była jak ożywcze spotkanie z dobrym przyjacielem, który dzieli się ze mną swoimi obawami, troskami, radościami i sukcesami. Dzieli się swoją wrażliwością i życiową mądrością. Naturalnie, prostym językiem i bez patosu mówi o sprawach najważniejszych: o Bogu, miłości, małżeństwie, pracy, rodzinie i pasjach...   Dlatego polecam Wam tę (liczącą zaledwie 130 stron) lekturę. Wierzę, że tak jak ja zachwycicie się szczerością i naturalnością jej przekazu. Że tak jak mnie utwierdzi Was ona w przekonaniu, że można nie ogarniać wszystkiego. Bo jest Ktoś, kto robi to za nas! 
8;Przemysław Piotrowski. Nazwisko do zapamiętania! Pierwszy kontakt z autorem, a po przeczytaniu od razu zakupiłem tom drugi - Sfora. Ależ to było zaskakująco dobre. Nie dziwi wysoka ocena. Zapoznałem się z książką poprzez wersję audio i muszę przyznać, że lektor ze swoimi intonacjami w głosie, -w tej roli Marcin Hycnar, jest tak zajebisty, że słucha się tego jak powieść prowadzoną na kilka głosów. Świetnie oddaje narrację i klimat książki. Zdecydowanie polecam to w takiej formie. Pora na Sforę ! :) Polecam 
8;„Poza tym bardziej od duchów bała się ludzi – ich zachłanności, żądzy władzy, przekonania o własnej wyjątkowości. Widziała wystarczająco dużo nieszczęść, by pozbyć się złudzeń, że człowiek jest z natury dobry”.  Nowa praca, zbuntowana nastolatka i przeszłość, która na zawsze miała zostać w stolicy. Tak wygląda nowa rzeczywistość podkomisarz Moniki Gniewosz w Pełni, małym miasteczku niedaleko Grudziądza. Ma być spokojniej, by pomóc policjantce wyciszyć efekty tornada, które ostatnio przetoczyło się przez jej życie. Realizacja powyższych założeń wydaje się być utrudniona od pierwszego dnia. Najpierw zgłoszenie o pobiciu młodego człowieka, a potem historia zaginięcia żony właściciela pensjonatu. A z tego wszystkiego wynikł kryminał tak dobry, że szkoda było przewracać ostatnią stronę. I niechaj za dowód posłużą trzy argumenty:  „A co, jeśli prawda jest tuż pod jej nosem?” Od początku byłam spokojna o to, w jaki sposób autorka zbudowała kryminalną zagadkę. Krok po kroku, informacja za informacją, zagadki za zagadkami. Wszystko poukładane, z początku nieco leniwie, by z czasem nabrać rozpędu. Lubię taką precyzję, takie budowanie ciekawości czytelniczej. I absolutnie mi nie przeszkadzało, że słusznie się domyślałam, kto jest winny, bo nie mogłam rozgryźć motywów jego działania. Zawsze bardziej mnie interesuje cała droga prowadząca do wytropienia mordercy aniżeli po prostu jego ujęcie. Podczas czytania lubię błądzić myślami, analizować informacje i zwyczajnie pytać – dlaczego?   „Pobędziesz tu trochę, ludzie lepiej cię poznają” Warstwa kryminalna świetnie współgra z małomiasteczkowym klimatem Pełni. Ba, mogłaby się nie udać na wielkomiejskiej niwie. Klaustrofobiczny charakter, wieloletnie przyjaźnie i niesnaski, lokalne plotki, historie z przeszłości i legenda o topielicy. Z jednej strony ciężko jest cokolwiek ukryć przed sąsiadem, z drugiej strony – wspólne sekrety wiążą bardziej aniżeli cyrograf, zwłaszcza gdy w grę wchodzi bezpieczeństwo bliskich. Dobry policjant będzie umiejętnie zadawać pytania, tylko co może zrobić w przypadku, gdy ktoś przedkłada milczenie pod rozmowę?  Pełnia ma swoich zwyczajnych mieszkańców, związanych od pokoleń z tą ziemią, ale też i lokalnych celebrytów – pisarza, wokalistkę czy artystkę, zajmującą się wypalaniem i malowaniem porcelany. Pojawienie się podkomisarz Gniewosz z córką wywołuje przede wszystkim ciekawość. Mieszkańcy jeszcze o niej mało wiedzą i nie są pewni, czy można jej zaufać. A może wprost przeciwnie – można zaufać jej bardziej i czekać na obiektywną radę lub osąd?  Kobieca siła W tej książce jeszcze jeden element powinien zwrócić uwagę. Kobiece historie, poprzez które autorka sygnalizuje ważne problemy społeczne. Przede wszystkim przemoc domowa, problem zaginięć, mniejsza wiarygodność kobiecych zeznań czy niedocenianie kobiet na zawodowej niwie. Zaskakujące, jak na wielu płaszczyznach kobiety muszą starać się bardziej, mieć mocniejsze argumenty, by ich wnioski, sugestie zostały w końcu docenione. Ale widać nadzieję - może nie od razu wszystko się zmieni, ale kroki ku lepszemu są coraz wyraźniejsze. Widać więcej śmiałości, trafnych wniosków i pasji w kobiecym świecie, które powinny zaowocować w przyszłości.   „Milcząc jak grób” otwiera nową serię z rudowłosą podkomisarz Gniewosz. Zdecydowanie jest to kryminał z mocno rozbudową warstwą obyczajową, poukładaną zagadką kryminalną i kobietami, które potrafią walczyć o swoje. Ciekawa jestem, jak w kolejnym tomie przeszłość da w kość policjantce, czy nowe śledztwo pozwoli jej wykazać się w pełni a czym zaskoczy ją jej córka.  ______ Więcej recenzji: https://literackieprzeszpiegi.pl/ 
8;Mówi się, że są dwie pewne rzeczy w życiu – śmierć i podatki. O ile tej drugiej można uniknąć, to pierwsza jest nierozłączną częścią naszego istnienia. Już w Księdze Koheleta czytamy, że wszystko ma swój czas, że jest czas rodzenia i czas umierania. Tak traktowana śmierć nie budzi obaw ani wewnętrznego sprzeciwu, ułatwia trwanie tu i teraz i życie w zgodzie z jego naturalnym rytmem. Co więcej, umożliwia przygotowanie się na tę śmierć – wiele starszych osób pieczołowicie przechowuje ubrania, w których chcą być pochowane, wybiera trumnę czy też stara się zadbać o miejsce pochówku. Przez wieki tak traktowana śmierć była powiązana – niezależnie od kultury – z różnymi obrzędami, a także wierzeniami. Panowało przekonanie, że kres zwiastować mogą wyjące psy czy pohukiwania sowy, bowiem zwierzętom przypisywano moc widzenia zbliżającej się śmierci. O śmierci się mówiło, zaś zmarłego żegnały całe tłumy, organizowano przy nim czuwania, jeszcze niedawno zresztą ciała zmarłych leżały w domach, a na pogrzebach otwierano trumny.  W pewnym momencie śmierć stała się tematem tabu. Była to przede wszystkim konsekwencja oderwania się od natury, przeniesienia egzystencji do betonowych miast, gdzie obserwować można co najwyżej śmierć kwiatka na parapecie. Od tematu śmierci odcinają się nie tylko dorośli, „chroni” się przed nim również dzieci, opowiadając tak niebezpieczne dla ich rozwoju kłamstwa, jak to, że „babcia zasnęła” itp. W jaki zatem sposób oswoić siebie (i dziecko) z tematem umierania? I czy w ogóle jest to możliwe? Można wykorzystać opowieści, również te, które funkcjonują na całym świecie, które w obrazowy sposób przedstawiają kwestię pożegnania z życiem.  Historie te możemy znaleźć w pięknej publikacji Wydawnictwa Dwukropek, pt. „Nieunikniona. Baśnie Matki Śmierci z całego świata”. Zebrane przez Anę Crístínę Herreros czterdzieści cztery opowieści, zaczerpnięte zostały z różnych kultur (m.in. hiszpańskiej, greckiej, irlandzkiej, chińskiej, tybetańskiej, arabskiej, indyjskiej, azteckiej, aborygeńskiej, buszmeńskiej czy kultury Inuitów), a wszystkie one dotyczą nieuchronnej śmierci. Mimo iż podejście do umierania jest różne w zależności od wierzeń czy miejsc, w których funkcjonuje, mimo iż jest ona różnie traktowana, to wszystkie kultury uznają, że jest ona sprawiedliwa, nie wyróżnia bowiem nikogo, zabiera i młodych i starych, i bogatych i biednych. Ten zbiór historii jest doskonałym wstępem do rozważań własnych, ale również do rozmowy z dzieckiem na temat śmierci. Można go połączyć z obserwacją cyklu życia roślin, można wykorzystać też różne przypadki z naszego otoczenia, by do śmierci nawiązać i sprawić, że zaczniemy traktować ją jak to, czym jest – nie jako karę ale jako część życia.  W tym wyjątkowym zbiorze znajdują się takie baśnie, które traktują śmierć jako tę, która daje życie (np. zairska baśń „Śmierć akuszerka” pokazująca niewdzięczność ludzi wobec Śmierci-Istoty z Cienia czy grecki mit o Persefonie), jako sprawiedliwą (m.in. baśń kastylijska o zakochanym czy baśń hebrajska o skrybach i mieście Luz w którym nikt nie umiera) czy jako przyjaciółkę (m.in. baśń meksykańska o biednym drwalu, jego spotkaniu ze Śmiercią i złamanej obietnicy). Śmierć może być również zakochaną (m.in. w baśni transylwańskiej Śmierć występuje pod postacią wędrowca, w którym zakochała się piękna i samotna dziewczyna), a także przechytrzoną (m.in. baśń nepalska odpowiada na pytanie, dlaczego jest ona niewidzialna). Jest również tą, po której płaczemy (mimo że m.in. baśń tybetańska pokazuje, że śmierć jest przejściem na drugą stronę i nie trzeba się jej obawiać, bowiem dotyka ona wszystkich), ale też tą, która nigdy nie nadchodzi (m.in. baśń irlandzka o tajemniczej krainie, w której nie czuło się upływu czasu). Jest również miejscem, z którego się wraca, ale przede wszystkim – nie jest ona końcem.  Wiele z tych historii stanie się nam w trakcie lektury szczególnie bliskich, wiele z nich pobudzi nas do refleksji, a choć nie wszystkie będą zrozumiałe dla dzieci, to mu możemy stać się dla nich przewodnikami. Przede wszystkim lektura tej pięknie ilustrowanej książki może zmienić nasze podejście do śmierci i sprawić, że przestanie ona być tematem tabu, a także przestanie ona budzić przerażenie. Wszak jest Nieunikniona i dotyczy wszystkich. 
6;na początku nudna ale naprawdę warto się poświęcić. 
8;Cóż to za niesamowita wizja świata! Jestem pod ogromnym wrażeniem nieco pokręconej i szalonej wyobraźni autora. Stworzył oryginalne uniwersum. Akcja rozgrywa się w Sepatem, żywym, świadomym i organicznym mieście. Budowa i wygląd tego miasta jest niczym ludzki organizm. Opisy miasta i jego okolic są plastyczne i nieźle działają na wyobraźnię. Żebrowe mury, tkankowe domy...  Mamy tu dziesięć historii, które pozwalają nam zanurzyć się w tym świecie, wraz z bohaterami zwiedzimy różne osobliwe zakątki i przeżyjemy niejedną przygodę. Zobaczymy jak wygląda życie nie tylko mieszkańców Sepatem, ale i emigrantów, strażników czy zesłańców. Zetkniemy się z problemami obywateli i władców Archontów. Nie brak tu politycznych przepychanek, walki o wpływy. Poznamy tradycje i wierzenia mieszkańców.  Brakuje mi słów, aby oddać wrażenia jakie wywarła na mnie ta książka. Autor ma nieziemskie pomysły i potrafi je zgrabnie przedstawić. Ma się wrażenie, że ten świat naprawdę istnieje. Z czymś takim fascynującym i unikalnym jeszcze się nie zetknęłam. Największe wrażenie na mnie wywarły dwie historie: "Rekordzista" opowiadająca o rozgrywce jaką jest Maraton Chorych oraz "Skrzep" poruszający tematykę klonowania.  Mam nadzieję, że to nie koniec tej przygody. Autor wleciał na listę do śledzenia jego twórczości. Polecam fanom fantastyki.  Kto już szykuje paszport uprawniający do wstępu na teren Sepatem?😁 tylko pamiętajcie, aby podać prawdziwe dane inaczej grozi Wam dożywocie w Wątrobie! 
6;Bal szalonych kobiet czytało mi się bardzo dobrze. Fabuła jest niezwykle ciekawa i dobrze poprowadzona. Gdyby powieść została rozbudowana, a wątki pogłębione, to myślę, że otrzymalibyśmy kapitalną powieść. Na ten moment moje wrażenia są lekko ciepłe. Żałuję, bo mogłoby być euforyczne.  Cała opinia na www.naczytniku.com 
8;W ośrodku wypoczynkowym w Zmorzynie trwają przygotowania do Bożego Narodzenia oraz do przyjęcia gości. Cała miejscowość jest udekorowana świątecznymi dekoracjami, dosłownie jak w filmie. Poznajemy Zuzannę oraz Dominika, którzy szukają oszusta matrymonialnego. Sądzą, że chce oszukać ich ciotkę i wyłudzić od niej pieniądze. Kolejnymi bohaterami są Cecylia, Lenka oraz Lucjan, którzy postanawiają opuścić swój luksusowy ośrodek seniorów w którym mieszkają. Przytrafia im się mnóstwo przygód, co seniorom bardzo się podoba i zaczynają żyć na nowo. W ośrodku w Zmorzynie pojawia się słynna, bogata pisarka, która planuje spędzić tu święta wraz ze swoim mężem oraz pracownikami, co nie do końca wszystkim się podoba. Większość osób nie jest zadowolonych, że musieli przyjechać do tego miejsca z Marleną, ponieważ woleliby zostać ze swoimi rodzinami ale bali się stracić pracę. Gdy wszyscy są zajęci Zmorem mieszkającym w młynie okazuje się, że Marlena zostaje zamordowana. Jej ciało odnajdują goście ośrodka pod plastikowym reniferem. Trwa dochodzenie, co tak naprawdę się wydarzyło.  Nigdy wcześniej nie czytałam komedii kryminalnej, więc nie wiedziałam do końca czego mogę się spodziewać po tej historii. Na początku zaczęło mi brakować szczegółowego opisu bohaterów tak żebym mogła sobie dokładnie ich zobrazować i się do nich przywiązać. Ale jak już pochłonęła mnie książka to nie mogłam się od niej oderwać i naprawdę nie pamiętam kiedy ostatni raz tak się śmiałam czytając. Teksty bohaterów potrafią rozbawić nawet ponurego czytelnika. Jest to idealna książka na jesienne czy też zimowe wieczory, gdzie potrzebujemy wesołych historii. Nie znajdziemy tutaj typowo świątecznej atmosfery ale kompletnie mi to nie przeszkadzało. Myślę, że teraz będę częściej sięgać po komedie kryminalne. 
8;„Opowieści o zmroku” to już kolejny tom Star Stable czyli przygód czterech przyjaciółek, które swoje wyprawy odbywają w końskim siodle. Nie są jakimiś tam zwykłymi jeźdźcami. Dziewczyny są Jeźdźcami Dusz!  Cała seria nawiązuje do uniwersum najpopularniejszej gry online o koniach. Co w tych książkach jest takiego wyjątkowego? A z pewnością ich wydanie, w którym nie brakuje pięknej oprawy graficznej - na każdej stronie się coś dzieje, co znacząco umila lekturę komuś takiemu jak ja, a co dopiero młodszemu czytelnikowi! Książki Star Stable można czytać bez znajomosci poprzednich tomów, ja niestety wszystkich nie znam, ale z pewnością będę chciała uzupełnić kiedyś swój regał o poprzednie pozycje - zwłaszcza, że już niedługo będę miała komu je podczytywać (chociaż chwilkę będą musiały poleżeć). ☺️  „Opowieści o zmroku” to taki bardziej Hallowenowy odpowiednik przygód dziewczyn. Młodszemu czytelnikowi może i włos zjeżył by się na głowie - ja niestety już jestem za stara 😅. Ale! Ale bawiłam się świetnie. Naprawdę przyjemna lektura. Mała ja z przeszłości byłaby zachwycona zwłaszcza, że uwielbiałam gry o koniach i takie, w których mogłam na nich jeździć.  Jeżeli macie w domu małe czytelniczki (a może nawet i czytelników?) którzy ogromną miłością darzą konie (ale i nie tylko!) to są to książki, które koniecznie muszą się u Was znaleść! 🥰🐎 
10;Wspaniałe zwieńczenie "Nowej przepowiedni" 
8;"Złap mnie" to pierwszy tom serii "Nieuchwytni", który skupia się na Idze Zamojskiej i Piotra Skarżyńskiego. Iga jest hakerką i to bardzo dobrą hakerką, dla wielu ludzi jest niewidzialna. Żyje pod fałszywym imieniem i nazwiskiem, pieniądze zdobywa, wyłudzając dane przez SMS-y a w międzyczasie włamuje się również do domów zamożnych ludzi. A to wszystko przez to, że na własną rękę szuka sprawiedliwości. Dziewczyna nie spodziewa się, że pewnego dnia zostanie znaleziona przez Piotra. Piotr jest podkomisarzem CBŚ i jest święcie przekonany, że słynny haker którego szuka to mężczyzna. Funkcjonariusz potrzebuje hakera do pewnej sprawy i możecie sobie wyobrazić sobie na jaki szok wpada gdy okazuje się, że hakerem jest nie to inny jak Iga🙊   To moje pierwsze spotkanie z twórczością tych autorek i muszę przyznać, że jestem zachwycona tą książką. Autorki świetnie sobie poradziły z napisaniem tej historii bo jest ona tak płynna i przyjemna w czytaniu, że naprawdę nie widać żeby tą książkę pisały dwie osoby! Świetnie poradziły sobie również z wymyśleniem fabuły i wykreowaniem bohaterów! Iga i Piotr to serio ciekawy duet, który bardzo polubiłam! Choć początkowo Iga troszkę mnie irytowała swoim zachowaniem, im bardziej ją poznawałam tym bardziej rozumiałam skąd brało sie jej zachowanie. Naprawdę ją podziwiam bo mimo młodego wieku w życiu przeszła naprawdę sporo. A co do Piotra, rany jak on mnie początkowo drażnił! Jaki to był wredny i oziębły dziad wobec Igi to aż mi momentami brakowało słów i jak odkładałam na chwilę książkę byłam jak "boże no nie wytrzymam z nim, biedna Iga"😂 Jednak z czasem, podobnie jak z Igą, wiedziałam już o co chodził taki "nadęty"😜 Natomiast później to zachowywał się jak przysłowiowy "pies ogrodnika" co niejednokrotnie mnie śmieszyło! Bardzo polubiłam w Piotrze tą jego miłość do psów, jeju za każdym razem jak była wzmianka o tych dwóch psiakach to uśmiech sam pojawiał mi się na twarzy! Od samego początku między Igą a Piotrem jest wyczuwalne napięcie, które jak w końcu wybucha sieje niezły zamęt!   Zakończenie tej książki wbiło mnie w fotel, nie powiem, że nie! Jestem bardzo ciekawa jak to wszystko się wyjaśni w drugim tomie i z wielką niecierpliwością będę wypatrywać kontynuacji historii Piotra i Igi! Jeśli jeszcze nie znacie tego fenomenalnego duetu jakim są Sandra Biel i Lena M. Bielska to bardzo zachęcam do przeczytania ich książki "Złap mnie"! Jeśli lubicie ciekawą, tajemniczą i trzymającą w napięciu fabułę wraz z wyrazistymi bohaterami, ta książka będzie dla was idealna! Gorąco polecam! 
4;Daniel Adamski jest nie tylko pisarzem kryminałów, ale i samotnym ojcem wychowującym śmiertelnie chorego synka. Pewnego dnia do jego drzwi pukają policjanci z wydziału zabójstw. Okazuje się, że popełniono zbrodnię w identyczny sposób, jak została opisana w jego książce. Tak właśnie zaczyna się gra, którą prowadzi zabójczy psychofan...  Pomysł na fabułę miał ogromny potencjał, ale niestety nie wszystko tu zagrało. Ta książka ma tylko dwa plusy. Pierwszym jest ukazanie ogromu problemu śmiertelnie chorych dzieci, państwo nie pomaga i rodzice są zmuszeni prowadzić zbiórki na drogie leczenie, co jest żmudnym zadaniem i często nie przynosi oczekiwanych efektów. Każdy z nas nieraz widział tego typu inicjatywy i bywa, że się nie udaje zebrać pieniędzy, rodzice są pozostawieni sami sobie i wizją utraty dziecka. Drugim plusem jest pokazanie procesu wydawniczego od środka, zwrócenie uwagi na to, co czasem wpływa na to, że dana książka staje się bestsellerem, choć jest słaba.  Cała reszta niestety kuleje. Sposób przedstawienia tej historii niczym zapiski z intymnego pamiętnika, ale powtórzenia, które miały przypominać o trudnej sytuacji bohatera zwyczajnie irytują. Powtarzanie kim to nie była nieobecna żona bohatera jest nie do zniesienia, tak samo, jak jego stosunek do matki czy opiekunki dziecka. Denerwujące są wstawki w stylu "ale o tym opowiem później". Walka bohatera z chorobą synka powinna wzbudzić ogrom emocji, wzruszyć, ale mnie nie ruszyła. Miałam wrażenie, że ten samotny ojciec gra bohatera na pokaz, tak naprawdę pragnie, aby go "biednego" głaskano po głowie. Sposób przedstawienia postaci jest płaski. Policjanci i ich próby rozwikłania morderstw są śmiechu warte, niewiarygodne i mocno oderwane od rzeczywistości. Intryga kryminalna jest przewidywalna, na samym początku domyśliłam się wszystkiego. Nie ma tu jakichś nagłych zwrotów akcji.  Zabrakło mi opisów zbrodni, nie ma tu brutalności, a także właściwego śledztwa - okoliczności dochodzenia do prawdy. Błędem jest zaszufladkowanie jej, jako kryminału. To jest raczej obyczajówka. Po trylogii z Brudnym miałam wielkie oczekiwania, niestety - rozczarowałam się. To nie jest książka dla mnie. Myślę, że fani obyczajówek ocenią ją lepiej niż ja. 
8;Pierwsza książka tej autorki, którą przeczytałam. Reportaże- wg mnie: surowe, dosadne, chwilami odpychające. Trudne tematy, o których powinno się mówić. Dla mnie pozycja obowiązkowa. 
8;Powieść, która niesie ze sobą skrajne opinie czytelników, historia niełatwa, skomplikowana i wielowymiarowa właśnie pozostawiła w mojej głowie trwały ślad, a półka z najważniejszymi książkami fantasy wymaga poważnej reorganizacji.  Nie będę dziś pisać zbyt wiele o fabule, bo to jest tak, jakbym chciała streścić Grę o tron, nie będę więc się porywać z motyką na księżyc. Opowiem jednak o tym, jak olbrzymia jest to literacka uczta!  Osoby, które znają twórczość Tolkiena, znajdą tu wiele rzeczy zapożyczonych z jego najsłynniejszej trylogii i być może fabuła wydawać się może nie do końca oryginalna, to jednak sposób jej przedstawienia jest niemal wybitny.  Mamy tu zbiór wielu postaci. Żadna z nich nie jest krystaliczna, ich działania i decyzje nie do końca są jasne, co komplikuje nieco odbiór i sprawia, że całość nabiera nieprawdopodobnej wręcz tajemniczości. Poza tym, bohaterowie przebywają długą drogę, ale mnóstwo niedopowiedzeń i niejasności powoduje, że zastanawiam się dokąd ich to wszystko zaprowadzi, i czy to się skończy dobrze.  To wspaniały przykład high fantasy. I choć kilkukrotnie złapiecie się na tym, że porównujecie inne książki z tego gatunku, to jednak przyjemność z czytania jest nieprawdopodobna. Książka jest napisana bardzo plastycznie, a akcja ma świetne tempo. Są momenty, w których fabuła pędzi na złamanie karku, ale są też chwile wyciszenia – bardzo potrzebne, by zachować rytm.  Tę powieść należy potraktować jak najlepszy rocznik wina. Zachować go na idealny moment i zazać się nim delektować w ciszy i spokoju. 
8;„Speedlove” czyli książka, która bardzo mocno mnie zaskoczyła! I to oczywiście w tym pozytywnym znaczeniu. Spodziewałam się przyjemnej i interesującej lektury, ale ta historia wciągnęła mnie już od pierwszych stron. I to porządnie wciągnęła!  Alex jest córką pięciokrotnego mistrza świata w wyścigach motocyklowych. Po wypadku ojca przestała trenować i zajęła się jazdą raczej hobbystyczną. W końcu motocykle, wiatr we włosach i ta adrenalina to również jej wielka miłość. Któregoś dnia dostaje propozycje dzięki, której może spełnić dziecięce marzenia. Jesteście gotowi na podróż do Włoch i udział w MOTO GP? Mam nadzieję, że tak bo właśnie tam przeniesie was „Speedlove”. Na tory, w których Alex będzie walczyć o zwycięstwo.  Książka kręci się głównie wokół zawodów Grand Pirx, na których nasza główna bohaterka debiutuje. Spotyka po latach swojego przyjaciela, który nie bardzo cieszy się na jej widok i zdecydowanie coś ukrywa. Pojawia się również mężczyzna, którego Alex bez dwóch zdań powinna unikać, ale właśnie… POWINNA.  Lubię przeczytać romans w otoczce wyścigów i dużej dawki adrenaliny, którą tutaj bez dwóch zdań znajdziecie. Powiedzieć, że się totalnie nie znam i nie orientuje w takich tematach to tak jakby nic nie powiedzieć. Uważam, że autorka dosyć dobrze zorientowała się w temacie o jakim pisze bo jednocześnie zaciekawiła takiego laika jak ja, ale i nie zasypała mnie zbędną dawką informacji. Dowiaduje się tyle ile powinnam, aby lektura mnie nie przytłoczyła i sprawiała przyjemność, ale jednocześnie nie pozostawia z niczym.  Niesamowicie wciągająca lektura. Bardzo przyjemny styl pisania autorki, który mocno przypadł mi do gustu. Pochłonęłam ją w chwilę i ciężko było mi się od niej choć na troszkę oderwać.  Bardzo dużo emocji i zaskakujących zwrotów akcji. Świetni bohaterowie. I pomimo tego, że zakończenia w podobnym stylu się spodziewałam tak wydarzenia, które miały miejsce po drodze nie raz mnie zaskoczyły i sprawiały, że zbierałam szczękę z podłogi.  Bardzo ale to bardzo polecam! 
4;Poradnik z którego nic nowego się nie wyciągnie, ale można się odmóżdżyć i zrelaksować, ponieważ autorka w dość zabawny i lekki sposób opowiada nam czym nie warto się przejmować, wyciągając jakieś anegdoty ze swojego życia. Bardziej bym to uznała za rozmowę z koleżanką, czy niezobowiązujący wpis na jakimś blogu. 
8;Nie sądziłam, że tak szybko da się przeczytać książkę :) Druga część sagi zdecydowanie trzyma poziom. 
6;Nie jest najgorsza ale tez nie ma jakiegoś wow. Trochę przewidywalna 
7;"Sin City" to przede wszystkim mroczny i gęsty klimat. Wszystko utrzymane w mrocznej i niepokojącej scenerii. I ostatnia część cyklu wpisuje się w całość. Jest ponuro, trochę strasznie, a do tego wszystko okraszone czarnym humorem.  "Do piekła i z powrotem" to opowieść o weteranie wojennym, który w pogoni za miłością musi zmierzyć z handlarzami żywym towarem - to tak oczywiście w ogromnym skrócie.  Ostatnia część cyklu to - moim zdaniem oczywiście - zdecydowanie nie jest najlepsza ze wszystkich. Dość długo się rozkręca i trzeba przebrnąć przez początkowe fragmenty, gdy po prostu wieje nudą. Mniej więcej od połowy intryga zaczyna się delikatnie zacieśniać, a akcja nawet trochę zaskakiwać.   Fabuła to zapewne nie jest najistotniejszy element komiksu. Ważne są też rysunki. Tutaj - podobnie jak w poprzednich częściach - jest oczywiście świetnie. Chwilami miałem jednak wrażenie, że coś nie gra i jakby trochę uciekał klimat. Z biegiem czasu czytelnik przestawał jednak na to zwracać uwagę. 
9;Kakałko jest? Ciepłe bamboszki są? W takim razie czas na kilka słów o najnowszym tomie jednej z moich najukochańszych serii dla młodszych czytelników, czyli „Małe licho i babskie sprawki”.  To już czwarty tom, a ja doskonale pamiętam jak Liszko i Bożek zawładnęli w tamtym roku moim serduchem. Marta Kisiel stworzyła naprawdę przeuroczą, magiczną i z dużym humorem serię, która zaskarbi sobie miłość czytelników w każdym wieku.  Wydarzenia w „Małym lichu i babskich sprawunkach” dzieją się bezpośrednio po poprzednim tomie, gdzie Bożek spędził wakacje u cioci, a jego dziwaczny dom przechodził porządny remont. Nadszedł czas wrócić do szkoły, w końcu czwarta klasa to nie przelewki… W ostatnim czasie Bożek zawarł nowe przyjaźnie i tutaj ku naszemu zaskoczeniu chłopiec poznaje Zmyłkę. Zmyłka jest dziewczyną, a jemu naprawdę dobrze się z nią rozmawia…   Bardzo duża część książki ma miejsce w szkole. Bożek ma też nowego wychowawcę, który (olaboga!!) uczy matematyki… Brzmi strasznie prawda? No i z tym nauczycielem ewidentnie jest coś nie tak, ale nasz pół glut, pół człowiek i pół widmo (czytaj: Bożek) nie bardzo potrafi rozszyfrować w czym tkwi problem i dziwność nauczyciela. Chociaż z pewnością wie, że nie bardzo go lubi.  Ta książka to jak miód na moje serce ❤️. Odwiedziny świata, w którym żyje chłopiec i mały aniołek w ciepłych bamboszkach miłujący kakałko ponad wszystko, to jak powrót po długiej podróży do domu. Alleluja!  Świetnie się bawiłam, przemiło spędziłam czas i jak zawsze niezawodna Marta Kisiel ponownie podbiła moje serce. Jakby ciężko napisać, co w tych książkach jest takiego niesamowitego - trzeba je po prostu przeczytać oraz poczuć ten klimat, bo w nich wszystko jest całkowicie unikalne i zachwycające.  Wyjątkowo tylko mam małą uwagę - troszkę mało było mi Liszka w Liszku. Mam nadzieję, że to nie był ostatni tom i że jeszcze dostanę taką dawkę tego słodziaka, że rozpuszczę się od nadmiaru słodyczy.  Gorąco polecam! Wszystkie bez wyjątku! 
8;Do "czytania" - z pewnością nie. Jako przerażająca inicjacja z japońską odmianą dekadentyzmu ostatnie dzieło Dazaia wypada jednak elektryzująco. "Na wspak" z kwiatami wiśni na tafli jeziora, z dążeniem na margines, do używek, do autodestrukcji. Niby odpychające, a chwilami tak bliskie każdego zakompleksionego wrażliwca.   Chcę więcej. Zamawiam inne dzieła, lokalizuję ekranizacje w sieci. Będzie się działo. Lub nie będzie działo się nic. 
5;Megan Donell po rewelacjach usłyszanych od ojca traci przytomność i ląduje w szpitalu. Tam okazuje się, że dziewczyna ma zagrażającego życiu krwiaka mózgu i potrzebna jest natychmiastowa operacja. Lekarz mówi Erickowi, że stan jej zdrowia musi być spowodowany dawnym urazem głowy, ale mężczyzna wyjaśnia, że nic o tym nie wie. Po operacji Megan dochodzi do siebie, nie pamięta niestety kilku ostatnich dni ze swojego życia. Czuje jednak, że musi odciąć się od ojca. Ale czy Erick jej na to pozwoli? 
8;Bardzo fajnie się bawiłam czytając. Aida jest niesamowita, a truskawki a ślubie, kto by pomyślał. Mam wrażenie, że wyciągnęła, Cała kij 🙈. Polecam i bardzo chętnie przeczytam kolejną część. 
6;Tylu ludzi zginęło i popadło w niewolę z powodu patyka? ;-) 
9;„Dwór srebrnych płomieni”, którego wypatrywałam już gdy tylko skończyłam pierwszy raz czytać dwory. Trochę się go obawiałam ze względu na to, że historia opowiadana jest z punkty widzenia Nesty (no i Kasjana, ale Kasjana się kocha, a Nestę raczej nienawidzi 💁🏻‍♀️). Cóż teraz gdy jestem już po lekturze całości wiem, że nie było czego się obawiać, bo pokochałam ją równie mocno co poprzednie tomy!  Historia, która czeka na Was w tej części jest bezpośrednią kontynuacją poprzednich książek. Pojawiają się kolejne problemy, nowi, starzy wrogowie, a wojna którą toczyli chyba jeszcze nie została ostatecznie zakończona.  I to jest dobra historia. Bardzo dobra historia i cholernie wciągająca.  Na pewno nowością jest to, że wydarzenia opowiadają zupełnie inni bohaterowie. Jest dużo Kasjana i cóż… Znienawidzonej chyba przez większość, Nesty.  Jest bardzo dużo jej przemyśleń, problemów, a nawet tego buractwa oraz arogancji, które pokazywała do tej pory. Nigdy nie sądziłam, że to napiszę (albo, że w ogóle o tym pomyślę), ale Nesta bardzo zyskała w moich oczach. Dla mnie przechodzi ona na przestrzeni tych kilkuset stron ogromną przemianę, którą nam jako czytelnikowi byłoby o wiele trudniej zrozumieć gdyby historia dalej była opowiadana oczami Feyry. Możemy śledzić walkę jaką toczy sama ze sobą i zobaczyć, że kosztowało ją to o wiele więcej niż z zewnątrz może się wdawać.  Pojawia się tutaj również bardzo fajny wątek siły kobiet, które wciąż walczą z demonami przeszłości. W tym momencie poznajemy Gwyn, bardzo interesująca postać i dużo wnosząca do całej fabuły. Jestem strasznie ciekawa jak potoczą się jej losy w kolejnych tomach!  Pozostali, ukochani bohaterowie oczywiście, że się pojawiają! Nie grają pierwszych skrzypiec, ale wciąż możemy się dowiedzieć co u nich (a uwierzcie, że dzieje się dużo!!!! Bardzo dużo i ja bardzo na to czekałam!!!) oraz wciąż uczestniczą w rozgrywających się wydarzeniach. Na początku strasznie brakowało mi Feyry i Rhysanda. Było mi ich mało, ale zrozumiałam, że oni mieli już swoje „5 minut” w trzech dosyć grubaśnych tomiskach.  I teraz kwestia dość sporna. Czy „Dwór srebrnych płomieni” to taki erotyk? Ja uważam, że nie. W życiu nie nazwałabym tej książki erotykiem. Ba wręcz długi czas zadawałam sobie pytanie - gdzie ten seks? Gdzie te sceny erotyczne, o których tak wiele mówiono? To, że seks oraz genitalia nazywane są po imieniu i jest troszkę więcej gorących scen, które nie ograniczają się tylko do głośnych ryków słyszalnych w całej chałupie oraz do podwiniętych palców u stóp nie robi z książki pornosa. Zresztą myślę, że akurat takie zbliżenia w tej serii to nic nowego. Wcześniej po prostu nie były tak szczegółowo opisane. Ale to tylko i wyłącznie moje zdanie.  Ja osobiście bardzo polecam. Świetnie się bawiłam podczas lektury, niesamowicie mnie wciągnęła oraz zaspokoiła moją tęsknotę za Domem Nocy i jego mieszkańcami. Jak dla mnie fabularnie nie odstaje od poprzednich części. „Dwór srebrnych płomieni” pokochałam i już nie mogę się doczekać kolejnych tomów. Po cichu liczę na historię Aza. 🙊 
9;„Dwór srebrnych płomieni”, którego wypatrywałam już gdy tylko skończyłam pierwszy raz czytać dwory. Trochę się go obawiałam ze względu na to, że historia opowiadana jest z punkty widzenia Nesty (no i Kasjana, ale Kasjana się kocha, a Nestę raczej nienawidzi 💁🏻‍♀️). Cóż teraz gdy jestem już po lekturze całości wiem, że nie było czego się obawiać, bo pokochałam ją równie mocno co poprzednie tomy!  Historia, która czeka na Was w tej części jest bezpośrednią kontynuacją poprzednich książek. Pojawiają się kolejne problemy, nowi, starzy wrogowie, a wojna którą toczyli chyba jeszcze nie została ostatecznie zakończona.  I to jest dobra historia. Bardzo dobra historia i cholernie wciągająca.  Na pewno nowością jest to, że wydarzenia opowiadają zupełnie inni bohaterowie. Jest dużo Kasjana i cóż… Znienawidzonej chyba przez większość, Nesty.  Jest bardzo dużo jej przemyśleń, problemów, a nawet tego buractwa oraz arogancji, które pokazywała do tej pory. Nigdy nie sądziłam, że to napiszę (albo, że w ogóle o tym pomyślę), ale Nesta bardzo zyskała w moich oczach. Dla mnie przechodzi ona na przestrzeni tych kilkuset stron ogromną przemianę, którą nam jako czytelnikowi byłoby o wiele trudniej zrozumieć gdyby historia dalej była opowiadana oczami Feyry. Możemy śledzić walkę jaką toczy sama ze sobą i zobaczyć, że kosztowało ją to o wiele więcej niż z zewnątrz może się wdawać.  Pojawia się tutaj również bardzo fajny wątek siły kobiet, które wciąż walczą z demonami przeszłości. W tym momencie poznajemy Gwyn, bardzo interesująca postać i dużo wnosząca do całej fabuły. Jestem strasznie ciekawa jak potoczą się jej losy w kolejnych tomach!  Pozostali, ukochani bohaterowie oczywiście, że się pojawiają! Nie grają pierwszych skrzypiec, ale wciąż możemy się dowiedzieć co u nich (a uwierzcie, że dzieje się dużo!!!! Bardzo dużo i ja bardzo na to czekałam!!!) oraz wciąż uczestniczą w rozgrywających się wydarzeniach. Na początku strasznie brakowało mi Feyry i Rhysanda. Było mi ich mało, ale zrozumiałam, że oni mieli już swoje „5 minut” w trzech dosyć grubaśnych tomiskach.  I teraz kwestia dość sporna. Czy „Dwór srebrnych płomieni” to taki erotyk? Ja uważam, że nie. W życiu nie nazwałabym tej książki erotykiem. Ba wręcz długi czas zadawałam sobie pytanie - gdzie ten seks? Gdzie te sceny erotyczne, o których tak wiele mówiono? To, że seks oraz genitalia nazywane są po imieniu i jest troszkę więcej gorących scen, które nie ograniczają się tylko do głośnych ryków słyszalnych w całej chałupie oraz do podwiniętych palców u stóp nie robi z książki pornosa. Zresztą myślę, że akurat takie zbliżenia w tej serii to nic nowego. Wcześniej po prostu nie były tak szczegółowo opisane. Ale to tylko i wyłącznie moje zdanie.  Ja osobiście bardzo polecam. Świetnie się bawiłam podczas lektury, niesamowicie mnie wciągnęła oraz zaspokoiła moją tęsknotę za Domem Nocy i jego mieszkańcami. Jak dla mnie fabularnie nie odstaje od poprzednich części. „Dwór srebrnych płomieni” pokochałam i już nie mogę się doczekać kolejnych tomów. Po cichu liczę na historię Aza. 🙊 
9;Poukładany świat Elizy rozpada się, gdy traci pracę, dach nad głową i chłopaka. Stawiając wszystko na jedną kartę, ulega namowom koleżanki i wyjeżdża na wieś, by zamieszkać w domu odziedziczonym po ciotce.  Już pierwszego dnia nieomal potrąca miejscowego pijaczka, a dom okazuje się kompletną ruiną.  Wieś Koniec Świata faktycznie okazałaby się jego końcem, gdyby nie sąsiedzi, którzy otaczają ją opieką typową dla mieszkańców małych miejscowości. Co więcej – pijaczek okazuje się być piekielnie przystojnym mężczyzną, niosącym na barkach ogromny ciężar winy za wydarzenia z przeszłości.  Czy Eliza pomoże mu uporać się z żałobą i uda im się zaufać podszeptom zranionych serc?  Jaką tajemnicą owiana jest przeszłość Pawła i co się stanie, gdy okrutne fakty ujrzą światło dzienne?  Zapraszamy Was na Koniec Świata, gdzie wszystko ma swój początek.  "Miłość Miłość" jest debiutancką powieścią Karoliny Filuś. Szczerze powiedziawszy nie sądziłam, że aż tak spodoba mi się ta książka. Niby wydaje się schematyczna, gdyż mamy złamane serce, przypadek i wieś na końcu świata (ale dosłownie na końcu świata), ale to tylko świetnie rozegrana przykrywka, pod którą znajdziecie świetną historię.  Przez powieść przewija się ciekawa grupa barwnych postaci. Każda z nich ma tu swoją rolę do odegrania. O ile od pierwszych stron autorka dostarcza nam sporo informacji o głównej bohaterce Elizie, to z Pawłem rzecz ma się zgoła inaczej. Bardzo intrygowała mnie jego postać i to dlaczego tak a nie inaczej się zachowuje. Byłam ogromnie ciekawa jaką tajemnicę skrywa ten mężczyzna.   "Czasami największą karą za grzechy jest przebywanie oko w oko z własnym sumieniem. Ono nigdy nie odpuszcza, dręczy człowieka w dzień i w nocy. Jest takim własnym piekłem, które sami sobie zgotowaliśmy. Nie da nam spokóju tak długo, aż nie wybaczymy sobie swoich win."  Od początku znajomość Elizy i Pawła nie należy do fortunnych. Jedno lepsze od drugiego. Strasznie mi się podobało to jakie skutki niosło ich impulsywne zachowanie. Ale nic tu więcej nie mogę zdradzić.   "To nie było takie zwykłe "kocham cię", to była miłość, miłość!"  Bohaterom przyjdzie zmierzyć się z licznymi problemami i rozterkami - ból, poczucie winy, strata, zdrada, manipulacje. Łatwo to oni nie będą mieli.   Autorka wskazuje jak ważna jest bezinteresowna pomoc i wsparcie drugiego człowieka, doceniane drobnych gestów oraz dostrzeganie co w życiu jest najważniejsze. Zdarza się nam uciekać przed problemami, a przecież nie tędy droga. Bolesne wspomnienia i tak nas dogonią. Widzimy też jak niedopowiedzenia i ślepa wiara w to, co powie trzecia osoba mogą zniszczyć związek. Dlatego zawsze należy wysłuchać wersji drugiej strony.  "Zrozumiałam jedno, trzeba doceniać to, co się ma, bo życie jest okrutne i potrafi zabrać o wiele więcej niż możemy sobie wyobrazić."  Mimo iż książka liczy sobie ledwie blisko dwieście stron, to emocji i zaskakujących zwrotów akcji w niej nie zabraknie. Do tego dołóżcie jeszcze garść dobrego humoru, a otrzymacie lekturę, od której ciężko będzie się Wam oderwać.  "Miłość Miłość" to wzruszająca, zabawna, zaskakująca powieść o dwóch zranionych duszach. To książka o wyrzutach sumiania, wybaczeniu sobie i innym, drugich szansach. Czy Eliza i Paweł będą w stanie nawzajem sobie pomóc? To, co wybierzecie się na Koniec Świata? Wcale nie jest on taki straszny jak go malują... 
8;Książka przeznaczona zdecydowanie tylko i wyłącznie dla fanów political fiction. Niestety jest to gatunek, który cierpi na niedobór pozycji a tym bardziej dobrych i wciągających. A ta pozycja dokładnie taka jest. Może nie idealna, może i momentami przydługawa ale to nie są sprawy, które by wpływały na ostateczną ocenę. Polecam serdecznie.  #172#49#2021 
7;Rozwiązanie zaskakuje, lecz zostało podane w sposób zbyt zagmatwany. Nie jestem również w stanie powiedzieć, co dokładnie nie przypadło mi do gustu w tej książce, jednak czasami odnosi się wrażenie, że nie jest to śledztwo prowadzone przez Herkulesa Poirot. 
6;Jest dziwna i miałka. Nie jest zła, ale wiele rzeczy mi się nie podobało. Bohaterzy byli tacy letni, "hurtowi- nie było żadnych jednostek. Zabrakło mi wyjaśnień autora co do kluczowych spraw, które powinny zostać objaśnione w jakiś sposób. Czytałam ją stanowczo zbyt długo jak na tak lekką i niewymagającą książkę. Mam nadzieję, że wychwalany Problem trzech ciał nie będzie obfitował w wady, z którymi miałam tutaj do czynienia :-) 
7;Trochę nużące i ciągnące. Chociaż Olivier i wampir z butów mnie wyrwało. Mnie zaskoczyło zakończenie jego historii. Reszta to raczej oczywistość. 
10;"Zapach pokusy" Katarzyna Małecka Wydawnictwo NieZwykłe to kolejna książka autorki pełna emocji, zwrotów akcji, trudnych historii rodzinnych oraz porachunków mafijnych. Uczucie ekscytacji, strachu, nadzieji i wiele innych towarzyszyło mi do ostatniej strony.   "Nigdy wcześniej żadna kobieta nie zrobiła na mnie takiego wrażenia, nie przyciągała mnie do siebie, nie łaknąłem jej dotyku. Blair Jensen to moja zguba. Prędzej czy później pożałuję, ze pojawiła się w moim życiu".   Blair Jensen postanawia żyć na własną rękę. Wynajmuje obskurne mieszkanie, ma pracę w eleganckim hotelu, byle jak najdalej od ciągle się kłócących rodziców. Podczas jednej z nocnych zmian, chcąc jak najszybciej sprzątnąć jeden z apartamentów jest świadkiem sytuacji, której nigdy nie powinna zobaczyć. Nie wie jeszcze, ze jej życie wisi na włosku.  Vincenzo Coletti musi zlikwidować Jensen. Jeśli wyda się co widziała dziewczyna, poleci wiele głów. Niefortunny zbieg okoliczności ratuje Blair przed śmiercią. Sam Don Massimiliano ratuje jej życie i zawozi do szpitala. Nieznajoma jest dla niego zagadką, Massimiliano wie że dziewczyna coś ukrywa, tylko jak wyciągnąć informacje. Zbieg okoliczności, a może przeznaczenie! Kłamstwo czy prawda? Propozycja Massimo o zamieszkaniu Blair u Niego na czas rekonwalescencji, może okazać się kluczowe. Tym bardziej, że Don Massimiliano za 8 miesięcy ma poślubić piękną Carlę.   "W momencie zetknięcia się naszych spojrzeń mam wrażenie, że patrzę w ciemność, gdzie nie ma nic prócz niebezpieczeństwa"   Czy Blair uda się uciec śmierci? Kim tak naprawdę jest Vincenzo i do czego jest zdolny? Czy Massimiliano odkryje prawdę? Czy kłamstwa doprowadzą Blair do zguby? Czy zamieszkanie razem przez Clsir i Massimiliano to dobry pomysł?   "Kręcę głową, odbezpieczając broń. Nim mam jednak szansę wycelować w moją ofiarę, ona robi to pierwsza, pociągając za spust".   "Zapach pokusy" dostarczył mi wielu emocji. Problemy i troski z którymi borykają się bohaterowie stają się Nam bardzo bliskie. Nic tak nie boli jak zdrada. Ból jest tym większy, kiedy zdradzi nas ktoś najbliższy. Do tego trudne relacje rodzinne mogą spowodować, że życie wydaje się Nam do "bani". Blair i Massimiliano muszą zmierzyć się ze zdradą. Czy jest to zdrada partnerska czy przyjacielska musicie się dowiedzieć sięgając po książkę?   "Zapach pokusy" to kolejna świetna książka autorki, którą jestem oczarowana. Z niecierpliwością czekam na kolejną część. 
9;Prawdę powiedziawszy, nie przepadam za szeroko pojętą literaturą obozową, jednak stwierdziłem, że dam temu dziełu szansę skoro w innych, przeczytanych przeze mnie książkach kilkukrotnie wskazywano Człowieka w poszukiwaniu sensu jako wartą sięgnięcia. Co też osobiście zrobiłem. Mimo tematyki czytało się szybko i bardzo przyjemnie. Nie będę wdawał się w szczegóły, bo moim zdaniem każdy powinien książkę przeczytać i samemu ją ocenić, ale mogę jedynie napisać, że to co chciał przekazać Victor Frankl jest bardzo ważne- nawet w najgorsze sytuacji, w najgorszym momencie życia każdego człowieka ważne jest, aby znaleźć jakąkolwiek iskierkę lub światełko w tunelu. I trzymać się tej myśli. Czyż najlepszym przykładem nie jest sam autor? Przeżył jedno z najgorszych "piekieł" jakie człowiek mógł sprawić drugiemu człowiekowi tylko dlatego, że miał nadzieję. Bardzo polecam. 
6;Kiedyś zafascynował mnie film "Podróż do przyszłości", tutaj mamy do czynienia z takim powrotem do przeszłości nie mniej udanym. Książka pani Kisiel zaskakuje, chwilami przeraża, ale jej głównym spoiwem jest tajemnica rodzinna, jej siła i niespotykana moc.  Autorka bardzo dobrze radzi sobie z połączeniem kilku stylów literackich, wprowadzając czytelnika w mroczne sekrety odkrywając małymi kroczkami wiedzę, którą nie każdy z bohaterów chce posiąść.  Fabuła ciekawa, postaci sympatyczne o niestandardowych cechach charakteru, zabawne dialogi i gagi sytuacyjne ubarwiają czytelnikowi czas spędzony na czytaniu tej niesamowitej opowieści.  Polecam 
10;Właśnie przed chwilą przeczytałam ostatnie zdanie trzeciej części serii o Karli Linde i... muszę przyznać, że gdyby ta książka nie miała innych zalet (a ma i to całkiem sporo), to właśnie to zdanie, i ten niespodziewany zwrot akcji sprawiłyby, że trafiłaby prosto w moje serce. I właśnie perspektywą poznania tego właśnie zadania mam zamiar skusić was na sięgnięcie po tę serię, która nie raz zaskoczy was niesamowicie barwnym i genialnie oddanym tłem historycznym, pełnokrwistymi bohaterami i wydarzeniami, których całkowicie się nie spodziewaliście. Marzena Rogalska stworzyła coś, co głęboko zapada nie tylko w pamięć, ale także w serce, wzbudza emocje, emanuje błyskotliwą inteligencją i pobudza do dyskusji.  Fabuła Ostatniej nadziei skupia się, tak jak poprzednie tomy, wokół losów Karli Linde. Poznaliśmy ją jako podlotka, szesnastoletnią dziewczynę, której największym problemem była zbliżająca się matura. Teraz Karla to już kobieta pełna doświadczeń, które ją ukształtowały. Nie raz musiała żegnać swoich bliskich, upadać i się podnosić, opierać się na czyimś ramieniu, by po chwili stracić i to. Jest niestrudzona i wydaje się momentami niemal odlana z kamienia, ale... nawet ona potrzebuje wsparcia. Z oddaniem pomaga w jednym z londyńskich szpitali jako pielęgniarka, co chwilę zmagając się z kolejnymi przeciwnościami losu. Bryluje wśród angielskiej socjety, choć to towarzystwo bywa niezwykle wymagające. Do końca wierzy, że ten, który od zawsze był jej wzorem, nie może tak po prostu zniknąć i szuka go bez względu na wszystko.  Marzena Rogalska ma niezwykły dar tworzenia takich pełnych treści, mięsistych zdań. Jej styl jest niezwykle błyskotliwy i inteligentny, co sprawia, że przez jej książki nie tylko się płynie, ale i niemal rozkoszuje ich literackim smakiem. Czuć w nim ogromny szacunek do czytelnika, ale także do historii i ludzi, którzy ją tworzyli. Literacka kreacja Karli Linde, to postać którą uwielbiam. Zachwyca mnie jej przemiana, to jak silną i niezależną kobietą się stała, pozostawiając w sobie ogromne pokłady empatii i czułości. Jestem niezwykle ciekawa jak dalej potoczą się jej losy i mam nadzieję, że Marzena Rogalska, po takim zakończeniu trzeciego tomu nie pozostawi swoich czytelników w zawieszeniu i totalnej emocjonalnej rozsypce, zlituje się nad nami i napisze czwarty tom. :) 
8;Joanna jest samodzielną mamą, która po rozwodzie próbuje poukładać swoje życie na nowo. Pewnego dnia poznaje tajemniczego mężczyznę, który początkowo budzi w niej lęk. Ich przypadkowe spotkanie jest początkiem szeregu zmian w jej życiu.  "Na śniadanie tort szpinakowy" to cudowna i zabawna, choć z lekką nutą goryczy, powieść. Jest to historia o radzeniu sobie z trudnościami i przeciwnościami życia codziennego. Książka o sile przyjaźni i miłości, która puka do drzwi w najmniej oczekiwanym momencie. O dawaniu drugiej szansy, a także o walce ze stereotypami i uprzedzeniami.  To powieść, w której autorka uświadamia nam, że zmiany są stałym elementem naszego życia. I czy tego chcemy, czy nie musimy nauczyć się je akceptować. Czasami nie mamy na nie wpływu, ale gdy dostajemy szansę od losu, powinniśmy ją wykorzystać. Zaryzykować i zawalczyć o swoje marzenia.  Pokochałam "Na śniadanie tort szpinakowy" za bohaterów, których po prostu nie da się nie lubić (no dobra, może poza Grześkiem ;)). Za lekki i przyjemny styl autorki, zabawne sytuacje, których w książce nie brakuje oraz za te poruszające momenty.  Naprawdę miło spędziłam przy niej czas. A czemu tort szpinakowy? Cóż, sprawdźcie sami ;) . Polecam 💚. 
9;WOW! Jestem zachwycona i oczarowana powieścią pt. "Później". Lektura pochłoneła mnie całkowicie!!  Autor przedstawił nam mroczną historię, która od razu wprowadza czytelnika w akcję fabuły tak, że nie może się od niej ani na chwilę oderwać!  Główny bohater Jamie to wyjątkowy chłopiec, który urodził się ze zdolnością widzenia zmarłych. Dla jednych jest to dar, dla drugich przekleństwo. A czym jest dla Jamiego? Polecam z całego serca! 
8;Wow.. początek powiem szczerze średni i się zastanawiałam skąd książka ma tyle dobrych ocen, a tu nagle strona po stronie przepadłam!  Czarownice, czarodzieje, magowie, a na dokładkę jeszcze.. demony! Poznajemy tu 3 siostry, które wskutek śmiertelnej gorączki demonicznej jednej z nich musiały porzucić swój rodzinny dom i udać się w daleką podróż by spróbować uratować najmłodszą Grendier.  Jak to jest musieć zostawić wszystko i ruszyć w nieznane?  Na pewno bardzo ciężko, a tym bardziej zostawić tutaj serce. Vienne coś o tym wie, bo ostatniego dnia przed wyjazdem wyznaje miłość swojemu najlepszemu przyjacielowi z dzieciństwa, Ezrze i zostaje odrzucona z poleceniem by nigdy to nie wracała o ile wyzdrowieje. Los jednak bywa przekorny i po 2 latach pod rozkazem Kongregacji muszą wrócić i przemówić Wielkiemu Mistrzowi Loży do rozsądku by pozwolił pertraktować nowy sojusz z królem demonów, a okazuje się, że zasiada na tym stanowisku nie kto inny jak Ezra.  Czy stare rany uda się zabliźnić? Czy król Regulus jest rzeczywiście takim niebezpieczeństwem jak wszyscy mówią?    Polecam!! 
7;Chyba nie ma osoby, która nie znałaby Słodziaków, zwierzątek żyjących na leśnej polanie. "Eco Słodziaki, czyli jak zadbać o Leśną Polanę" autorstwa Renaty Piątkowskiej pomogą dzieciom zwrócić uwagę na fakt, jak ważne jest dbanie o środowisko i jak to robić. Dzięki kodom QR zamieszczonym na początku każdego rozdziału mogą wysłuchać dodatkowych informacji lub po zainstalowaniu aplikacji, do której zostajemy odesłani zagrać w edukacyjną grę i przeżyć kolejną przygodę ze Słodziakami. Żyjemy w czasach, w których stopień zanieczyszczenia naszej planety i powietrza, którym oddychamy jest krytyczny, a zmiany klimatyczne odczuwalne i dotkliwe, warto więc chociażby z pomocą takich książek zacząć edukację ekologiczną dzieci od najmłodszych lat. Myślmy o przyszłych pokoleniach. 
10;Dobrze napisana książka. Prawdziwa historia Polski, ponieważ pokazuje dzieje całego społeczeństwa, a nie tylko elit. Pewne przedstawione fakty szokują, np. zbiegłym chłopom pańszczyźnianym, których udało się złapać, wypalono piętno na czole i podcinano ścięgna, aby już nie mogli uciekać. Aż do rozbiorów stałe podatki podatki płacili wyłącznie chłopi, szlachta nie. Książka za szybko się kończy, szkoda, że autor nie opisał XIX wieku, przynajmniej do czasu zniesienia pańszczyzny. Najważniejsza konkluzja po przeczytaniu - wciąż jesteśmy społeczeństwem postniewolniczym. 
9;Książkę jaką ostatnio przeczytałam dzięki @wydawnictwofilia to #miłośćwpłatkachśniegu autorstwa @dorota_milli .  Czym jest miłość rodzica do swoich dzieci?niczym innym niż bezgranicznym dążeniem do tego by to dziecko było najszczęśliwsze na świecie,problem jest wtedy kiedy owe dziecko ucieka od szczęścia i wybiera inną drogę.  Przekonał się o tym Albert-ojciec czterech córek Kordelii,Bibianny,Emilii i Aurelii,który pragnie by któraś z jego dorosłych córek założyła rodzinę i urodziła mu wnuki.Spotkanie Alberta i dawnego przyjaciela Wacława rodzi plan.Pytanie tylko czy da się go zrealizować?  Książka ta opowiada historię starszych ludzi,którzy za wszelką cenę pragną by ich dzieci założyły rodzinę.Cztery różne z charakteru córki nadały książce historii z humorem.Te dziewczyny na wszystko mają odpowiedź co sprawiło,iż w rozmowach na przykład z babcią parskałam śmiechem. Jest też postać Wacława,bardzo ważna w tej opowieści lecz nie będę Wam zdradzać jaką rolę odgrywa jego rodzina w zacnym planie.Mogę tylko podpowiedzieć,iż szanowny Pan Wacław ma syna.  Niesamowicie skonstruowana fabuła kazała mi do ostatniej strony czekać na rozwiązanie zagadki.Co prawda autorka naprowadziła mnie na tę myśl lecz nie było to wprost przekazane a ja snułam domysły i niecierpliwie chciałam brnąć w tą fabułę po cichu licząc,że tak właśnie się stanie. Muszę wspomnieć o przepięknym klimacie świąt otulonym wspomnieniami I nowymi przyjaźniami a także miłością.Akcja dzieje się w Gdańsku ,gdzie troszeczkę możemy poczytać o uroku tego miasta.Z książkami autorki miałam już zaszczyt się zapoznać I wiecie co Wam powiem?tylko Dorota Milli potrafi w książce pobudzić nasze zmysły do tego stopnia,iż klimat świąt czuć obok.  Czytając... czytając czułam się jakby ten czas trwał w rzeczywistości 
3;Czasami jest tak, że konfrontacja między oczekiwaniami a rzeczywistością potrafi być bardzo bolesna. I to jest właśnie ten przypadek. Głowy z kasetonów Sali Poselskiej na Wawelu mają więcej charakteru niż bohaterowie P.K. Adams; tło historyczne – bezbarwne i nieoddające ducha epoki, a intryga kryminalna… No cóż, będę dyplomatyczny i powiem tylko tyle: Agatha Christie to nie jest.  „A miało być tak pięknie…”. Szkoda. 
4;𝑰 𝒄𝒂𝒏’𝒕 𝒍𝒐𝒔𝒆 𝒚𝒐𝒖 𝒊𝒏 𝒎𝒚 𝒍𝒊𝒇𝒆 𝒂𝒏𝒅 𝑰 𝒘𝒐𝒏’𝒕 𝒓𝒊𝒔𝒌 𝒊𝒕 𝒃𝒆𝒄𝒂𝒖𝒔𝒆 𝒐𝒇 𝒕𝒉𝒂𝒕. 𝑺𝒆𝒙 𝒊𝒔 𝒐𝒏𝒆 𝒕𝒉𝒊𝒏𝒈, 𝒃𝒖𝒕 𝒔𝒆𝒙 𝒃𝒆𝒇𝒐𝒓𝒆 𝒐𝒖𝒓 𝒇𝒓𝒊𝒆𝒏𝒅𝒔𝒉𝒊𝒑 𝒊𝒔 𝒂𝒏𝒐𝒕𝒉𝒆𝒓 𝒕𝒉𝒊𝒏𝒈.  ▪️Wszystko zmienia się, gdy Alexandra traci starszego brata. Dotąd znana imprezowiczka, teraz nie przejmuje się popularnością czy wyglądem. Nie ma wsparcia w rodzicach, rodzina przestała być zgraną drużyną. Kto jest w stanie może pomóc jej w gojeniu ran? Najlepszy przyjaciel zmarłego - Jesse. W ważne daty związane z Ethanem spotykają się, aby odnaleźć ukojenie choćby na krótką chwilę. Jednak następnego dnia żadne z nich nie jest tak silne, by spojrzeć drugiej osobie w oczy i porozmawiać o tym, co ich łączy.   ▪️'Nie do naprawienia' to książka, która wywołuje u mnie mieszanie uczucia. Bardzo łatwo można wszystko streścić - Jesse i Alex sypiają ze sobą, ale nie są parą. Następnie chłopak wyjeżdża na studia. Wszystko się komplikuje jeszcze bardziej, gdy Alex spotyka się z innym, nie spotyka się z innym lub wraca do Jessa i tak w kółko🤡   ▪️Chyba jedynym plusem całości jest szybkość przechodzenia przez fabułę. Wszystko inne już mi zgrzytało. Panował chaos, a przeskakiwanie o tygodnie i miesiące to norma. Na dobrą sprawę to jako takich wydarzeń jest ze trzy na krzyż.   ▪️Alex, czyli główna bohaterka zmienia zdanie jak chorągiewka swój kierunek na wietrze. Jednocześnie jest dość nijaka. Trudno mi ją opisać jakąś konkretną cechą charakteru, a większość swoich wyskoków tłumaczy tak - 'Wiem, że nie powinnam tego kontynuować, ale Jesse wszystko rozumie. On jest cudowny jak tylko mnie zauważy'.   ▪️Cała fabuła to dość nieudane połączenie erotyka bez scen łóżkowych z kryminalną tajemnicą dotyczącą śmierci Ethana. Mimo tego, sam zarys był ciekawy i pewnie przeczytam kontynuację, która będzie miała premierę w styczniu.   ▪️Podsumowując, rozumiem, że proces żałoby u każdego jest inny, ale ta książka jest najzwyczajniej w świecie nudna i momentami irytująca🤷🏻‍♀️ 
6;Drugi tom serii #slowburn.  Chociaż powiązania z pierwszym nie ma żadnego, więc można je czytać zupełnie osobno i nie po kolei. Już od samego początku ciężko mi było wciągnąć się w fabułę. Dodatkowo irytowało mnie powiedzonko głównego bohatera ,ciągłe powtarzanie po kilka razy . Zdecyduje się na przeczytanie ostatniej części. Może bardziej mnie porwie 
10;Rewelacyjna ksiazka! Nie moglam sie od niej oderwac i czytalam do poznej nocy... 🙈 Caly czas ciekawilo mnie co bedzie dalej... :) Dobrze se jest juz druga część. Polecam! 
8;Kolejny raz ARTEFAKTY mnie nie zawiodły. To chyba moja ulubiona książka z tej serii ( jak do tej pory). Autor ciekawie prowadzi nas przez całą lekturę. Główny bohater jest świetnie przedstawiony i nieoczywisty. Polecam serdecznie 
10;Piękna oprawa i zachwycające wnętrze. Od początku podkreślam, że to nie jest współpraca. Książkę kupiłam sobie sama, uwiodła mnie okładka, spodobał mi się opis, ale leżała długo na moim regale. Żałuję.  Lepiej późno, niż wcale. "Pieśń o Achillesie" już na zawsze pozostanie w mojej pamięci. To książka, do której będę wracać, z tą lekturą widzę siebie za trzydzieści lat. O tej miłości mogę czytać wciąż. Słodka jak figi, słona jak morskie fale, ale porywająca namiętnością. Chciałabym, żeby taka miłość była realna, namacalna, nie tylko w mitologii. Ja wierzę, że uczucie pokonało śmierć. Muszę i chcę w to wierzyć.  Nie da się płynąć lekko z tekstem, bywa szorstko. Boli. Pali. Rozpala.  Kocham literaturę piękną! 
6;Powtórka stricte do pracy, aczkolwiek zupełnie inaczej niż przed laty, z nieporównywalnie większą wiedzą o epoce Dickensa. To przyzwoita rzecz, na poziomie naszych lepszych nowelek, ze świetnymi, choć maleńkimi, opisami londyńskiego uberchłodu, o intrygującym podłożu historycznoliterackim, z nachalnym, ale przecież moralnie poprawnym morałem. Choć nie ukrywam - pamięć wyobraźnia malowała mi głównie sceny z... wersji Disneya &lt;bezradny&gt; 
7;Ciepła młodzieżówka idealna na jeden wieczór. Sięgnę po następne tomy. :D 
6;Zacznę od tego, jak natrafiłem na tę książkę. Otóż “Kolcogród” znalazłem na półce z książkami do wzięcia, a jako, że kocham stare książki, szczególnie ładnie wydane, znalazł on dom w mojej bibliotece. Muszę przyznać, że nie spodziewałem się tego, co przyszło mi przeczytać.   “Kolcogród” to węgierska powieść dla młodzieży, wydana w 1957 roku. Opowiada o niewyróżniającym się z początku chłopaku - Lajoszu, zwanego Flisakiem - i jego wczasach u wuja niedaleko jeziora Balaton, ale tak naprawdę całe lato Flisak spędza pod skrzydłami Matuli - starszego opiekuna puszczy i znawcy przyrody, mieszkającego w szałasie przy moczarach. Chłopak uczy się samodzielności - rozpalania ogniska, łowienia i przyrządzania ryb, wiosłowania i innych tajników życia na łonie natury. Z pewnością nie będzie to historia interesująca dla wszystkich, ale nie mogę powiedzieć, że nic z niej nie wyniosłem.   Fekete prostym językiem pokazuje, jak urokliwe jest życie na łonie natury. Jak piękne są wschody słońca i ptaki na swoim terytorium. I że do szczęścia wcale wiele nie potrzeba. Z perspektywy człowieka pasjonującego się światem, odebrałem “Kolcogród” jako pochwałę natury i tym samym motywację do walki o to, aby miała szansę przetrwać. Musimy podjąć drastyczne kroki - całkowite ograniczenie emisji, zmniejszenie zużycia energii i przerzucenie się na odnawialne źródła energii to tylko niektóre z nich - jeśli chcemy zachować drzewa, zwierzęta i miejsca, w których żyją. Przez tysiące lat to natura umożliwiała nam się rozwijać. Teraz czas, abyśmy i my w zamian za to zmienili swoje nawyki, a co ważniejsze - myślenie. 
8;Duet Bolitar - Win nie zawodzi nigdy. Czy to w książce, czy mnie jako czytelnika. Jak na faceta, który uwielbia thrillery i akcję w pisanym wydaniu ta seria Cobena jest idealna. Do tego humor i ciekawe sprawy, które nie są oczywiste. Lubię. Bardzo! 
8;To już jedenasty tom a ja sobie czytam i nie mam dość i jak zawsze niezbędna nota historyczna, która ustawia nas w prawdziwych wydarzeniach epoki. Dla wszystkich fanów literatury o średniowieczu pozycja obowiązkowa. 
7;"Gdybyśmy wszyscy byli poetami, to pozdychalibyśmy z głodu, bo samym słowem człowiek nie wyżyje".  "Praca i inne grzechy. Prawdziwe życie nowojorczyków" to książka będąca ukłonem w stronę amerykańskich ludzi pracy, tych "niewidzialnych", bez których jednak Nowy Jork by nie przetrwał. To opowieść o wszystkich (nie)zwykłych osobach, które stanowią fundament metropolii i które owo miasto bezceremonialnie wykorzystuje. Zmęczeni życiem, żyjący od wypłaty do wypłaty, wyrzuci i wypluci przez nowojorskie mury — robotnicy, sprzątaczki, barmanki, kasjerzy. Mimo że reportaż napisany został częściowo w latach 90., to wciąż jest aktualny i niestety ponadczasowy. Klasizm i rozwarstwienie ekonomiczne były i są domeną USA, a już zwłaszcza Nowego Jorku.   LeDuff nadał książce formę zbioru anegdot, które doskonale oddają codzienność "niewidzialnych". Ostry język i krótkie historyjki przywołują skojarzenie z opowieściami zasłyszanymi w przydrożnym barze. Z jednej strony cierpkie, ale nie pozbawione humoru, a momentami nawet wzruszające. Spisując je, LeDuff oddał, chociaż odrobinę sprawiedliwości, dał głos tym, którzy na co dzień go nie mają. 
7;Spodziewałam się czegoś więcej po tej książce . Dobrze się ją czyta. 
10;Książkę kupiłam jakiś czas temu, potem zaczęłam czytać informacje o autorce i poczułam, że to będzie miłość od pierwszej strony...  Tak właśnie się stało.  Dziś leżę pod kocem i walczę z gorączką, brakuje mi pomysłu, brakuje mi słów, a chciałabym coś o niej napisać.  To najpiękniejsza książka o śmierci, nic mnie bardziej nie zachwyci. Nie przypuszczałam, że można pokazać umieranie z tyłu perspektyw, jedno gwałtowne wydarzenie, które ukształtowało tyle stron. Jestem zachwycona!  Muszę wspomnieć o okładce. Cieszy oko, a w dodatku każdy z rysunków jest fragmentem historii. Wygląda pięknie i w podobnej szacie wydane są jeszcze dwie powieści autorstwa Elif Shafak. Nie muszę chyba dodawać, że chcę je mieć...  Czytałam i nie chciałam czytać dalej, siedziałam z nią przez siedem dni, bo nie chciałam żeby się kończyła. Mogłabym przeczytać w dwa wieczory, ale wolałam ważyć słowa autorki. Styl, język, natężenie emocji, kolory, smaki, zapach, postrzeganie świata przez wspomnienia i urywki własnej jaźni. Zniewalające uczucie.  "10 minut i 38 sekund na tym dziwnym świecie" to dzieło sztuki! 
10;"Wyżej jest tylko niebo"  Często myślę o tym, skąd się bierze u niektórych osób tak wielka miłość do gór, że są gotowe oddać swoje życie, by zdobyć dany szczyt. Książka "Everest" pokazuje, na czym polega wyjątkowość Himalajów, jakie legendy są związane z tymi niezwykle surowymi okolicami, ale również, że trzeba posiadać ogromną determinację, sprawność fizyczną i przede wszystkim wiedzę oraz pokorę, by dotrzeć do celu.  Publikację wyróżnia duży format i solidna okładka z wklęsłymi oraz wypukłymi elementami, które mogą szczególnie zainteresować najmłodszych czytelników. Strony są wykonane z grubszego niż standardowo papieru, a każdą z nich zdobią ilustracje utrzymane w stonowanej kolorystyce. Użyty język jest dostosowany do wieku docelowych odbiorców, ale myślę, że dorośli również docenią sposób przedstawienia treści. Liczne ciekawostki zainteresują nie tylko miłośników gór, ale również osoby, którym nie jest obojętny los tamtejszych mieszkańców oraz otaczających ich roślin i zwierząt. Można znaleźć m.in. informacje na temat rauwolfii żmijowej zawierającej substancję stosowaną na ukąszenia węży i owadów oraz stopowca himalajskiego wykorzystywanego w leczeniu raka.  "Everest" to świetna książka, która z pewnością zainteresuje nie tylko dzieci. Można się z niej dowiedzieć wielu ciekawych rzeczy m.in. o tym jak powstał największy łańcuch górski na świecie, o endemicznych gatunkach (pantera mglista, wełnolot szary, langur złocisty), zagrożeniach dla flory i fauny himalajskiej, wynalazkach, które powstały w efekcie kolejnych wypraw na Mount Everest, ale również o wspinaczce skalnej oraz aklimatyzacji wysokościowej. Publikacja zawiera także słownik, w którym można znaleźć wyjaśnienie mi.in. czym się charakteryzują prądy strumieniowe oraz kim są Szerpowie. Dla zainteresowanych podane są tytuły książek oraz ich autorzy, co z pewnością docenią osoby lubiące tematykę górską.  ZAGADKA: Jak nazywają się ssaki, żyjące na największych wysokościach, które są wykorzystywane jako zwierzęta pociągowe, stanowiące również źródło mięsa, mleka i masła, z których wełny produkuje się ubrania, liny, worki i koce, a ich odchody są wykorzystywane jako paliwo opałowe? Tym, którzy nie znają odpowiedzi polecam "Everest"! 
9;Kto zna klątwę drugiego tomu?  Zawsze czuję ogromne napięcie sięgając po kontynuację, zachwyt pierwszym tomem, potęguje uczucie niepokoju. Czy autor dał radę przeskoczyć swoją własną poprzeczkę?  Uff! Marcin Mortka to zrobił, napisał fenomenalne "Nie ma tego Złego" i jeszcze bardziej fenomenalną "Głodną puszczę".  Karczmarz, guślarz, rycerz, krasnolud, elf i goblin. Właśnie o nich jest ta opowieść. W tle pojawia się cała zgraja innych cudnych postaci, trole, wampiry, cudaczne stwory skrzyżowane z człowiekiem. Gwarantuję, fani fantasy będą klaskać uszami! Nie ma nudy.  Rozbudowany świat walczący o władzę, znany motyw, który się nie nudzi. Koronowane głowy sięgają po różnego rodzaju sposoby, ale przechylić szalę zwycięstwa na własną stronę i w taki sposób trafiają do Kociołka. Karczmarz ze swoją świtą wyruszają w podróż, a wtedy zaczyna się...  Głodna puszcza ma klimat, to miejsce pełne magii, strachu, ciemności, pułapek. Ja bym tam nie weszła, za żadne skarby! Miło poczytać o bardziej odważnych istotach, przyjaźń jest fundamentem heroicznych czynów, a całość została okraszona bardzo sarkastycznym humorem. Śmiałam się w głos, bawiłam się wyśmienicie!  Kłaniam się autorowi i dziękuję za silne, kobiece charaktery. Lubię czytać o dzielnych damach, nie tych kruchych księżniczkach, potulnie czekających w wieży, a o tych herod babach, które biorą los we własne ręce. I najlepiej jak potrafią dać komuś porządnie po gębie! To mi się podoba.  Kończąc drugi tom, którego się bardzo bałam, snuję domysły, jaka wyprawa czeka bohaterów w trzeciej części ;) To dobry znak. Znak jakości. 
10;Książka przyjazna osobom odżywiającym się. Naprawdę proste przepisy. Dobra do gotowania z dziećmi - przepisy są obrazkowe. 
7;Bardzo dziwnie czyta się książkę o II wojnie, gdzie Francuzi, Włosi i Brytyjczycy walczą z nazistami. Naziści okupują Paryż. Niestety, mówili po niemiecku, tu nie udało się użyć zamiennika. Ale widzę jak bardzo zmienia się sposób postrzegania wroga w zależności od tego jak się go nazwie. Nie wyobrażam sobie powieści dziejącej się w Polsce, napisanej nawet współcześnie, w której walczylibyśmy przeciw nazistom.... Bardzo ciekawa powieść, pięknie napisana i dobrze się czytająca, zostawiająca w pamięci mądrości przydatne w życiu. I pokazująca jak wyglądała wojna we Francji, to zupełnie inna wojna niż znamy z naszej historii. Czy ktokolwiek wysyłałby żołnierzom na front książki? 
8;"Moja znikająca połowa" jest jedyną książką, po którą w 2021 roku sięgnęłam dwukrotnie - początkiem roku i pod sam jego koniec. Najpierw zachwyciła mnie niesamowita interpretacja Marii Seweryn (moje top 3 audiobooków '21 roku), a gdy zobaczyłam egzemplarz na bibliotecznej półce, nie mogłam się powstrzymać. Musiałam sprawdzić, jak mi się spodoba ta lektura przy kolejnym czytaniu - i czy moje pierwsze wrażenie było podyktowane przewspaniałym audiobookiem, czy ta książka rzeczywiście jest tak dobra.  Cóż mogę powiedzieć? Cudownie powrócić do Mallard i bliźniaczek Vignes. Mimo że ta książka nie jest jakimś literackim objawieniem (na pewno pod względem narracyjnym i językowym nie rzuca na kolana, choć jest napisana dobrze), to nie jest też zwykłym czytadłem, z wątkami obyczajowymi w tle. Jest coś w tej historii takiego, że wierzy się w tych bohaterów - i tym bohaterom. Postaci są wykreowane cudownie - są wyraziści, wielowymiarowi, intrygujący, niejednoznaczni i na pewno nie płascy. Byłam tak zaangażowana w ich losy, jak to tylko możliwe. Dla mnie w tej powieści niemal nie było słabszych momentów, nic nie było mnie w stanie wytrącić z czytelniczego ciągu, mimo że przecież znałam już losy bohaterów. A jednak chciałam przeżywam to wszystko razem z nimi na nowo.  Tematyka rasizmu podjęta w sposób nieoczywisty i być może w tym tkwi siła tej powieści - wszystko wybrzmiewa ze zdwojoną siłą. Mam poczucie, że o rasizmie w literaturze mówiono już na wiele różnych sposobów, a Britt Bennett udowadnia, że da się to zrobić jeszcze inaczej. Mnie autorka kupiła całkowicie - kreacją bohaterów, konstrukcją fabularną, sposobem snucia opowieści. Na pierwszy rzut oka niby nic niezwykłego, ot zwykła opowiastka zahaczająca o wątki rasistowskie, ale jest w tej książce coś takiego, że zostaje w człowieku.  Naprawdę dobra rzecz. Ciekawa, fascynująca, nieoczywista. O odkrywaniu, wymyślaniu, odbudowywaniu i wreszcie - poszukiwaniu siebie. Swojej tożsamości. Na wielu jej płaszczyznach. 
9;▪︎ 𝗠𝗼𝗷𝗮 𝗼𝗽𝗶𝗻𝗶𝗮 ▪︎ ''Zatraceni w sobie'' 9/10 ⭐  W szalonym pędzie życia codziennego los Idy się odmienia, a to za sprawą drobnej ulicznej kraksy, w której to elegancki mężczyzna zostaje oblany przez nią zupą. Sytuacja nie byłaby nadzwyczajna, gdyby nie cięty język Idy która jest wręcz oburzona przebiegiem zdarzeń. Dobitnie daje to do zrozumienia Konradowi a ten w odpowiedzi zaprasza ją na rozmowę kwalifikacyjną. Chciał ją na swoją asystentkę, coś intrygującego było w tej dziewczynie, coś co wyróżniało ją na tle innych. Dla niej jest tylko panem prezesem choć ten nieustannie namawia ją, żeby zwracała się do niego po imieniu... Ida jednak nie może i nie chce tego zrobić, bo kiedy zwróci się do niego inaczej coś się zmieni, jej uczucia się zmienią a Konrad Cardecki jest przecież jej szefem.  ‘’Mimo mojej woli powoli, ale metodycznie przedziera się do mojego serca, stając się Konradem. Próbuje się przed tym bronić, ale moje starania mają w sobie coraz mniej przekonania. Prawie się łamię.’’  Jestem w ogromnym szoku, bo dawno nie czytałam tak dobrego biurowego romansu! W dodatku jest to debiut, co standardowo napawało mnie lekkim niepokojem. Niepotrzebnie. Autorka ma bardzo przyjemny styl pisania, jest bardzo lekki a cała powieść niezwykle płynna. Główni bohaterowie oraz nawet Ci drugoplanowi bardzo przypadli mi do gustu. Nie sądziłam, że to właśnie z tą powieścią spędzę większość dnia chcąc poznać dalsze losy Idy i Konrada. Sam zamysł jak i tempo wydarzeń było jak najbardziej odpowiednie i podobało mi się to stopniowe budowanie relacji. Dzięki temu pierwsze zbliżenie niesamowicie cieszy i sprawia, że jako czytelnik mamy ochotę na więcej.  Jedynie etap wyjazdu służbowego Idy do Japonii nie spowodował u mnie większej ekscytacji, choć opisy miejsc były na najwyższym poziomie. Autorka doskonale wiedziała o czym pisze i za to również należą się jej brawa. Sytuacje, które miały tam miejsce mnie nie zachwyciły a to dlatego, że od początku do końca byłam po prostu fanką Konrada i bardzo w niego wierzyłam. Zostałam naprawdę miło zaskoczona i śmiało mogę przyznać, że oczekuje kolejnego tomu, ponieważ jeszcze wiele spraw nie zostało wyjaśnionych.  ‘’Oddaję pocałunek. Moje ciało traci łączność z rozumem, bo zamiast go odepchnąć, łapię za materiał golfu na piersi i przyciągam bliżej. Nic więcej się nie liczy. Tylko ten zmysłowy taniec naszych ust i obezwładniające uczucie, które mnie ogarnia. Mimowolnie rozchylam wargi i muskam go leciutko koniuszkiem języka. Wydaje z siebie głęboki pomruk i przyszpila mnie całym ciałem do ściany.’’  ‘’Zatraceni w sobie’’ to powieść która idealnie pokazuje jak daleką drogę musimy czasem przejść i jak łatwo możemy się zatracić we własnych uczuciach. Ida w pewnym momencie nie wiedziała co robić, była rozdarta za co absolutnie nie możemy jej winić. W końcu jej zwyczajne życie nabrało rumieńców. Mimo, że powieść ta nie ocieka erotyzmem jest bardzo przyjemna, bo nie zawsze musi być pełno ognia, żeby było czuć chemie między głównymi bohaterami. Zmysłowość jaka towarzyszyła każdemu nawet najmniejszemu zbliżeniu uruchamiała wyobraźnie i absolutnie nie narzekałam na taki obrót spraw. Wciąż nie mogę wyjść z szoku i bardzo cieszy mnie fakt, że poznałam kolejną dobrze zapowiadającą się autorkę.  Polecam wam zapoznać się z tym tytułem i koniecznie dajcie znać co myślicie! 
6;W książce jest bardzo dużo słów trudnych. Takich z których przeciętny człowiek nie zwykł używać. Przewija się w niej wiele nazwisk, przykładów którę są skomplikowane. Z drugiej strony pojawiają się przystępne treści i te są zdecydowanie łatwiej strawne. Autor często się powtarza, myślę, że dla części czytelników ksiązka może się po prostu "ciągnąć".  Książkę można streścić w taki sposób - życie to gra binarnych kategoryzacji z przeplatającymi się odcieniami szarości. Do wpływania na innych stosuje się trzech superkategorii: - Walka kontra ucieczka  - My kontra Oni  - Dobro kontra Zło oraz pięciu filarów perswazji : - Prostota - Subiektywne korzyści - Nietypowość - Pewność siebie - Empatia 
8;Ta książka jest zbiorem prawdziwie świątecznych opowiadań, które jako wspólny mianownik mają właśnie jemiołę. Dostajemy jednak szeroki przekrój styli w jakich zostały napisane opowiadania, począwszy od typowo obyczajowych, przez romans, a na fantastyce kończąc. Z uwagi na to, każdy z pewnością znajdzie coś dla siebie. Na uwagę zasługuje też fakt, że Antologia jest pięknie wydana, z dbałością o każdy szczegół. Przed rozpoczęciem każdej prezentowanej historii otrzymujemy notkę biograficzną jej Autorki. Na koniec, Autorki odpowiadają na interesujący i bardzo świąteczny zestaw pytań, po czym dostajemy od każdej z nich piękne życzenia. Tak więc kolejną zaletą tej publikacji jest fakt, że idealnie pasuje na prezent i z pewnością obdarowany nie będzie nim rozczarowany! Przekrój osobowości i historii, które poznamy na kartkach tej książki jest naprawdę duży. Kto zostanie Waszym ulubieńcem? Rafał i Duśka, zaangażowani w świąteczny projekt studencki? A może Kinga, która miała, w swojej ocenie, świetny plan na święta, który zdecydowanie nie poszedł ani trochę po jej myśli. Wiktoria, który oficjalnie nie znosi świąt, a do tego nadal leczy złamane serce? Czy też Ava, której marzenie o podróży luksusowym pociągiem blednie gdy musi znosić obecność niechcianego towarzysza? Może Iris, dla której nietypowy prezent urodzinowy będzie jedynie początkiem powrotu do przeszłości? Poznacie też Konstancję i Miłosza, którzy skupieni na szykowaniu idealnych świąt zapomnieli o tym, co naprawdę ważne. Dowiemy się co mogą przynieść nietypowe święta w ciepłych krajach. Ponadto wraz z Astrid przekonamy się do czego może doprowadzić spotkanie po latach, gdy nad głowami wiszą wspomnienia i.. jemioła. A także będziemy towarzyszyć Emmie, zmuszonej wrócić do domu i przypadkowo również do nieodwzajemnionej przed laty miłości. Sami widzicie, jest tego trochę! ;-) Jak to w antologiach bywa każdy będzie miał swoich ulubieńców, jak i opowiadania, które niekoniecznie trafiły w jego gusta czytelnicze. Jednak każdą prezentowaną nam historię łączy jedno- przesłanie, że niezależnie od tego, jak wyglądają święta, liczy się tylko to, kto je z nami spędza. W mojej ocenie, na ogromne wyróżnienie zasługuje opowiadanie Pani Kasi Grabowskiej. To wręcz niepojęte, by w tak krótkiej historii przekazać tak wiele emocji, ważnych spraw, a już szczególnie doprowadzić mnie do wzruszenia! Czapki z głów, naprawdę... Jestem przekonana, że i Wy w tej książce znajdziecie swojego ulubieńca... :-) 
4;Fajna ta książka, taka niewarhammerowa :) 3/4 to baśń o bractwie z Calibanu, gdzie 15 latek pokonuje wielką bestię z pomocą gnomów z lasu, a pozostała 1/4 to wcisnięta z czapy walka z xenos która tak samo szybko jak się zaczęła tak szybko się kończy. Mam chociaż nadzieję że te wątki przydadzą się w dalszej historii Herezji. Raczej tylko dla fanów 
8;Nie wiem czemu, ale z jakiegoś powodu spory odsetek powieści scifi oznakowanych jako "young adults" jest zaskakująco przyjemna - albo w drugą stronę, spora część zaskakująco przyjemnych scifi dostaje metkę YA. Może przez ogólną tematykę, choć mit campbelliański, droga bohatera, to i tak zmitologizowany archetyp dojrzewania... więc od tysięcy lat to nienazwane jeszcze YA robiło furorę tworząc podwaliny literatury. A nie wiem. Ale po drugi tom Skywarda sięgnę. Czytało się bardzo szybko, przyjemna przygodówka i walce z niesprawiedliwością, a jej największym minusem jest prawie wcale niewykorzystane tło fabularne na socjologiczne alegorie. 
7;BEZMATEK to ul, w którym zmarła pszczela matka. Pszczoły w akcie rozpaczy wydają dźwięki przypominające wycie............ Mira Marcinów opowiada nam w swojej książce o matce, o jej chorobie, odchodzeniu i wreszcie o śmierci i żałobie. W bardzo prosty sposób pokazuje jak silna może być więź łącząca matkę i córkę. To lektura na jeden wieczór, ale jakże trudna i emocjonalna. Zmusza czytelnika do zastanowienia się...... są momenty, że wyciska z oczu łzy. Długo już nie czytałam czegoś tak smutnego. Zadziwiła mnie też forma krótkich tekstów.....refleksji, rozmyślań. Warto przeczytać........chociaż myślę, że to książka nie dla każdego. Jednym się spodoba..... drugich przerazi. "Bo nie ma nic ohydniejszego na świecie niż to. gdy człowiek umiera drugiemu człowiekowi. Gdy zwierzę umiera drugiemu zwierzęciu." 
9;Historia, kuchnia, podróże w jednym? Na pewno Witold Szabłowski! Podczas czytania "Rosji od kuchni" zdałam sobie sprawę, że nazwisko tego autora stało się dla mnie gwarancją jakości dobrej książki.  "Rosja od kuchni" pokazuje, że historia nie musi być nudna, a wydarzenia przedstawiane z innego niż zazwyczaj punktu widzenia, są naprawdę ciekawe. Autor jak zwykle dotarł do niesamowitych osób, skłaniając je do rozmów, którymi dzieli się z czytelnikami. Ta książka to kolejny dowód na to, że z punktu widzenia historii życie codzienne może pokazać sto razy więcej niż suche fakty polityczne. 
9;Piękna opowieść o kobiecej przyjaźni. Dwie dziewczyny różne jak woda i ogień przysięgają sobie wieczną przyjaźń. Stają się nierozłączne. Razem przeżywają swoje wzloty i upadki, miłości i rozstania. Kłócą się i godzą ich przyjaźń poddana jest wielu próbą. Najpoważniejszą z nich jest choroba nowotworowa jednej z bohaterek. Książka mądra , piękna i wzruszająca. Polecam ! 
6;Pierwszy tom bardzo mi się podobał, pochłonęłam go w dwa dni, a ten męczyłam przez cały tydzień. Trudno mi ocenić, czy rzeczywiście był gorszy, czy to moja wina, bo co innego zajmowało moją uwagę. Styl nadal był dobry, ale niezdecydowanie głównej bohaterki co do tego, którego faceta woli, coraz bardziej mnie irytowało. Zakończenie pozytywnie mnie zaskoczyło, byłam pewna, że Skye dokona innego wyboru. Autorka napisała w posłowiu, że przygotowała dwie wersje zakończenia, a o ostatecznym wyborze zadecydowały głosy fanek. Pierwszy raz spotykam się z czymś takim ^_^. Ale nie będę narzekać, bo ja wybrałabym tak samo. 
5;Książka niestety wydana na siłę. Styl pisania ten sam, ale to strzępki opowieści, szału nie ma. 
9;Komu wpadła w oko ta okładka?  Jest przepiękna! Książkę wypatrzyłam w zapowiedziach już kilka tygodni temu, cieszę się, że wpadła w moje ręce. Uczta!  Literatura piękna opowiadająca o drodze, jaką musi pokonać żydowska kobieta, dla innych kobiet. W tym przypadku córka rzeźnika rusza w imieniu reszty, setek, może tysięcy, tracących nadzieję na namiastkę normalnego życia. Rewelacyjny, feministyczny motyw z życia wzięty.  Język pełen ubarwień, czasem prostoty, odrobiny ostrości. Wyważony, zależny od tempa fabuły. Ciężko znaleźć tu bohaterów drugoplanowych. Każdy ma stworzony obszerny portret psychologiczny. Taki zabieg raduje moją duszę!  Mieszanka Żydów, Polaków, Rosjan i wielu innych członków dziwnej społeczności. Podział na klasy, rasy, religię, stan majątkowy, zawód, umiejętności. Czy społeczeństwo, które dzieli się na każdym kroku, może stać się spójnym organizmem walczącym w słusznej sprawie? Odpowiedź znajdziesz w powieści.  Tytułowa córka rzeźnika jest idealną bohaterką dla czytelniczek, a ja tym razem, na przekór wszystkim, zauroczyłam się tajemniczym Żiżkiem. Milczącym, upartym, wędrującym z niewiadomych powodów. Odkrywanie jego przeszłości, zrozumienie motywu działania i otwieranie na otaczający świat, to najwspanialsze co mnie spotkało w książce Yaniva Iczkovitsa.  Ukłon dla tłumaczki Anny Halbersztat Pamiętajcie, że książka była tłumaczona z języka hebrajskiego! Brawo za zachowanie klimatu i cudnej formy językowej.  Gorąco polecam fanom literatury pięknej, wyjątkowych historii i pięknych okładek! 
4;Książkę przeczytałam do końca , żeby zobaczyć czy jej poziom na każdym etapie jest tak beznadziejny. Był. 
4;Bardzo sie zestarzala. Byc moze w momencie premiery byla odkrywcza, negujac bzdurny "amerykanski sen", ale po 50 latach od premiery budzi tyko zazenowanie i nieprawdopodobna wrecz naiwnosc akutra, ktory z jednej strony wysmiewa "slepych Amerykanow", a z drugiej sam jest ich typowym przedstawiecielem nie widzac rzeczy oczywistych, tych aktualnych, jak i tych, ktore juz sa za rogiem nadchodzacej przyszlosci.  To druga ksiazka tego autora, ktore przeczytalem i niestety drugie rozczarowanie. 
10;Billy jest zabójcom na zlecenie. Zabija tylko "złych ludzi". Jego kolejne zlecenie, ma być ostatnim, przed pójściem na emeryturę. Wykonuje zadanie strzelając do Allena, który jest doprowadzany do sądu. Allen również jest płatnym mordercą.   Billy, Ukrywając się pod zmienionym nazwiskiem w wynajętym mieszkaniu nieopodal miejsca zbrodni, dostrzega, że przed jego oknem, 3 chłopaków wyrzuca na ulicę młodą dziewczynę, którą zgwałcili. Billy postanawia jej pomóc i zanosi ja do siebie. Od tej pory ich losy się splatają i Alice podróżuje z nim.  Główny zleceniodawca, Klerke, chce, żeby Billy również został zabity. Klerke wynajął Allena, żeby zabił jego syna, który odkrył, że jego ojciec nielegalnie sypia z nieletnimi i szantażuje go nagraniem. Chce przejąć po nim firmę. Ojciec wynajmuje zabójcę, który go likwiduje. Sprawa byłaby zakończona, gdyby Allen nie wplątał się w tarapaty, zabijając człowieka, który z nim wygrał w pokera. Mając nagranie wpływowego Klerka, szantażuje go, aby mu pomógł w jego sprawie. Klerke wynajmuje Billego, żeby zabił Allena, bo boi się, że nagranie, które mogłoby zostać ujawnione, zrujnuje mu życie. Ucząc się na błędach chce, żeby Billy zginął  Billy wraz z Alice docierają do Klerka i go zabijają. Kiedy opuszczają jego posiadłość, Billy zostaje trafiony. W drodze do jego przyjaciela, Buckiego, Billy umiera.   Alice z Buckim chowają Billego. Alice rozpoczyna nowe życie, postanawia studiować. 
10;Ubaw po pachy. Nie da się tego inaczej opisać. Bardziej popieprzonej części nie było. Humor z polotem i błotem. Polecam odważnym. 
10;Nikt mnie tak nie zaskoczył jak ta pisząca pod pseudonimem dwudziestolatka. Po prostu petarda!   Za romansami mafijnymi nie przepadam. Wręcz nie lubię. Gdy dostałam propozycję zrecenzowania Ukochanego pacjenta od razu chciałam ją odrzucić. Ale coś w opisie przykuło moją uwagę. I stwierdziłam, że ta książka może być znośna. Nie jest znośna! Jest najlepsza w swoim gatunku!   Ona - wcale nie głupia, może zbyt naiwna i łatwowierna, ale ambitna pani doktor. Luiza, poznała go przypadkiem, został poszczególny, a ona uratowała mu życie. On - czarujący, onieśmielający, niezwykle charyzmatyczny... gangster. Przyzwyczajony do posłuszeństwa i podziwu ze strony kobiet. Leo, człowiek bez serca i bez skrupułów. Gdy zobaczył Luizę po raz pierwszy, ta od razu zrobiła na nim duże wrażenie. Niestety miała męża inwalidę, który przez nią wylądował na wózku. Lekarka bardzo szybko przekonała się, że świat nielegalnych interesów, jest bez kompromisowy i nie można ufać nawet najbliższym...   J. C. Green, to zdolna bestia, absolwentka szkoły mundurowej, a przede wszystkim młoda, ambitna i kreatywna dziewczyna z ogromną fantazją. Robi to, co powinna, czyli uczy się na cudzych błędach zawstydzając starsze koleżanki pisarki. Bierzcie z niej przykład. Bo jako jedyna udowodniła, że owiany złą sławą romans mafijny, może być bardzo ciekawą nie powielaną historią miłosną. Z różnorodnymi bohaterami, a główną role wcale nie musi grać piękność o zdolnościach myśleniowych ameby. Historia opisana wcale nie prostackim językiem naprawdę wciąga czytelnika w swój gangsterski świat.   Fabuła doskonała, świetny pomysł na rozwinięcie całej akcji. Wszystko w dobrym tempie, fajnie zgrane w czasie nie wieje nudą. A co najważniejsze nie wulgarne, co jest poniekąd zaskoczeniem. Gdyż odnoszę wrażenie, że współczesne autorki erotyków czy romansów wyznaczyły sobie za cel, im bardziej hardkorowo tym lepiej. Nie dla mnie.    W moim mniemaniu ta książka jest najlepsza w swoim gatunku. Zakończenie sztos! Za to największy plus. Skoro mnie się podobało, to fanki erotyków będą wniebowzięte. Polecam. http://ksiazkinaszapasja.blogspot.com/2021/11/ukochany-pacjent-j-c-green.html 
6;Nie jest to książka odkrywcza o nietuzinkowej, niekonwencjonalnej, żyjącej poza (i ponad) czasem Agnieszce Osieckiej, naszym dobru narodowym. Warto ją przeczytać jako pierwszą, jeśli mało się o życiu Osieckiej wie. Ale są też ciekawe odkrycia - takim dla mnie był wywiad z Michałem Kottem, bardzo ciekawy związek tworzyli, choć jak (chyba) każdy, naznaczony u Agnieszki jakimś smutnym zakończeniem. Była postacią niesamowitą, emanowała energią, która porażała. Wiele kobiet w książce wspomina, że było w Osieckiej wręcz zakochanych! Była osobowością, których teraz jak na lekarstwo. 
4;Zaczynając audiobook pomyślałam, że nie taki zły ten Zmierzch jak go malują ale później zmieniłam zdanie.  Książka jest strasznie przegadana. Nagle mijają dwa miesiące, a później Bella i Edward przez pół książki przechodzą od jednej rozmowy do drugiej, która ciągnie się niemiłosiernie. Rozumiem, że te rozmowy musiały się odbyć, ale sądziłam, że odkrywanie tajemnic będzie przeplatało się z akcją. Otóż, nie. Tutaj tylko się gada. Pomijając fakt, że nie da się wcale poczuć tego ich uczucia, które nagle jest niemalże miłością, aż po grób, to ten romantyzm jest tak cukierkowy, tak przesłodzony, że aż męczący i autentycznie czlowiek ma ochotę pomijać te wszystkie wyniosłe deklaracje. Doskonale rozumiem to, że Bellę ciągnie do Edwarda, to normalne, że jak ktoś nam się zaczyna podobać to się nim interesujemy, zaprząta nasze myśli, ale ja tak naprawdę odniosłam wrażenie, że kocha go tylko ze względu na jego wampiryzm, który też swoją drogą akeptuje od razu bez zająknięcia  Abstrahując od wampirów, które nie chcą się wyróżniać ale jeżdżą luksusowymi samochodami, bo, uwaga, mają słabość do szybkiej jazdy. Kilkusetlenie wampiry narażają się, na odkrycie tajemnicy dla szybkiej jazdy, bardzo rozważne. Abstrahując od twierdzenia Belli, w którym to cieszy się, że Edward jest z nią szczery, po tym jak odpowiedział jej wymijająco. Abstrahując od tych wszystkich dziwactw, schematów, czy idiotyzmów. Książka posiada wprowadzenie, później cały środek to jedno wielkie gadanie, a na koniec autorka pomyślała, że dobrze byłoby wprowadzić jakąś akcję, która mogłaby zachęcić do dalszego czytania. Wobec czego wprowadza bardzo płytką i najeżoną dramą akcję, od której aż chce wywracać się oczami, bo dawno nie miało się styczności z aż taką ogromną sztampą, dawno aż tak bardzo nie życzyło się bohaterce śmierci.  Ogromny plus za rodzinę Cullenów. Mam nadzieję, że dalsze tomy będą lepsze. I tak, wiem, że Zmierzch ma swoje lata, ale dobra książka jest dobra zawsze, nie tylko w okresie swojej świetności, niestety aktualnie plasuje się poniżej przeciętnej. 
7;„Tajemnica Wzgórza Trzech Dębów” to kryminał osadzony na klasycznych założeniach tego gatunku. Jeśli więc lubujecie się w kryminałach, gdzie zamiast dziko pędzącej akcji i brutalnie makabrycznych morderstw, uwaga skupia się na obserwacji, rozmowach i dedukcji, a atmosfera jest przyjemnie tajemnicza, to na pewno ten tytuł Was zadowoli!  Historia toczy się w małej wiosce, nad którą góruje tytułowe wzgórze. Tam swoją rezydencję ma rodzina Potockich, stary ród, z którym wszyscy w wiosce muszą się liczyć. Kilka dni temu w posiadłości doszło do morderstwa – zginął dziedzic rodu. Do rozwikłania tajemnicy jego śmierci zostaje zatrudniony prywatny detektyw Hubert Czarny, a już na miejscu okazuje się, że sprawa do łatwych nie będzie należeć – prócz seniora rodu, który go zatrudnił, pozostali jego członkowie nie życzą sobie jego ingerencji. Dlaczego? Co ukrywają? Czy może być coś ważniejszego niż faktyczne odkrycie kto zabił?  Dom pełen sekretów, dziwnych zależności i naleciałości, które w spadku dostaje każdy członek rodu, a które sięgają czasów, gdy poglądy na życie były całkiem inni niż teraz, to coś, przez co Hubert musi się przedrzeć, by odkryć zagadkę morderstwa. Do tego dziwna klątwa, która podobno ciąży nad rodziną i tym miejscem od samego początku rodu i bardzo oryginalny sposób dedukcji głównego bohatera zapewniają całkiem oryginalną lekturę. Na tle kryminałów, w których groza zbrodni jest tym co wybija się na plan pierwszy, ten na pewno jest miłą odmianą. Czekam na dalsze przygody Huberta! Oceniam 7/10, więcej napisałam tu: https://www.kryminalnatalerzu.pl/2021/11/tajemnica-wzgorza-trzech-debow-piotr.html 
8;Muszę przyznać, że wybitnie wciągająca. Są takie momenty, że musiałem złapać 3 oddechy. Polecam 
9;Bardzo potrzebna książka! Wiedza w niej zawarta może być oczywista dla osób, które są w temacie równości płciowej, dla pozostałych jest to przystępnie zaprezentowany powód walki o równość.  To książka o kobietach, ale zdecydowanie nie tylko dla kobiet! Przeczytałam jednym tchem, od deski do deski. 
10;Kochani za sprawą najnowszej propozycji  autora Marka Marcinowskiego wyruszamy na zwiedzanie najwspanialszych zamków Polski Południowej.  "Podróże Julki i Krzysia" to pierwsza część cyklu,  Zaczytana Ewelka objęła je patronatem.  Na wewnętrznej okładce książki znajdziemy mapę z zaznaczonymi zamkami jakie dzieci wraz z rodzicami odwiedzili w nagrodę za pilną naukę.  Wiele z zaprezentowanych zamków znałam, ale z chęcią chłonęłam informacje.  Przepiękne wydanie, ilustracje wykonane przez Mariusza Hołoda są zachwycające. Opisy mogą być inspiracją do rodzinnych wojaży.  Zabawne dialogi pomiędzy uczestnikami,  ciekawostki edukacyjne sprawiają, że wspólnie odkrywamy ukryte smaczki i informacje. Fantastycznym dopełnieniem jest umieszczony  quiz sprawdzający wiedzę i zadania do wspólnego wykonania.   Takie wartościowe, mądre i z przesłaniem treści są idealnym prezentem dla dzieci na zbliżające się Święta Bożego Narodzenia.   Autor po raz kolejny zaimponował mi wiedzą, łatwością przekazania wiedzy i rozbudził zainteresowanie.  "Podróżowanie pozwala wam lepiej poznać otaczający świat. Jeśli nadal będziecie się pilnie uczyć, wyruszymy na kolejne wycieczki tematyczne".  Nie pozostaje nam nic innego tylko czekać na kolejne części podróży wędrownej rodziny.  Zostawiam wam na zachętę fragment i ilustracje. Gorąco polecam. 
7;Bardzo ciekawa i przepięknie wydana książka! Idealna dla osób, dopiero co zaczynająca interesować się przeklętymi przedmiotami. Dla fanów mrocznych klimatów nie będzie w niej nic nowego, choć zbiór jest atrakcyjną pozycją ze względu na szatę graficzną. 
10;Jest lipiec 2016 roku, na rynek wychodzi kolejna powieść "Królowej Dramatów" @k.n.haner pt. "Sny Morfeusza"  Pamiętam, że o 3 cyfrach i 3 literach nikt nawet nie słyszał :D.   Ja za to w tym czasie już znam pióro autorki i przebieram nogami do przeczytania.  Moja Hanerowa półka czeka na 4 tom tej serii, ale dzięki temu, że w końcu się posłuchałam i jestem tutaj z Wami postanowiłam sobie przypomnieć milionowy raz tą serię i podzielić się z Wami kilkoma słowami ode mnie.   Zdaje sobie sprawę, że romansów czy erotyków jest na rynku w tej chwili mnóstwo, a niektóre wydawnictwa nie patrzą co wydają, tylko po prostu wydają, ale dla mnie Kasia na naszym rodzimym rynku była pierwsza i jedyna w swoim rodzaju w tych kategoriach, pamiętam swoją minę do dziś jak się dowiedziałam, że @k.n.Haner to polska, normalna dziewczyna i to ode mnie z mazowieckiego &lt;3  Do rzeczy: " Nie musiałem się nigdy martwić i troszczyć o drugą osobę, ale chce... Chcę się troszczyć i martwić o ciebie. Nie dopisuj sobie do tego jakiejś miłosnej ideologii, bo ja nie wierzę w miłość, ale jesteś mi bardzo droga, Cassandro. Naprawdę mi na tobie zależy...."   Cassandra Givens, młoda dziewczyna, po studiach przeprowadza się do swojej kuzynki do Miami, aby zawalczyć o swoje marzenia, kiedy udaje jej się dostać na rozmowę kwalifikacyjną w jednej z największych firm architektonicznych w Miami nie posiada się z radości. Niestety przez "przyszłego szefa" rozmowa nie idzie po jej myśli i na koniec spotkania mówi mu co o nim myśli i nie są to miłe słówka. Po tej porażce wraz z kuzynką Nicole jej chłopakiem Carlosem oraz Xawierem wybiera się do drogiej restauracji na obiad, z którego wybiega wściekła, gdyż, Carlos przekonał Xaviera, że Cass jest łatwą laską, bo kiedyś zrobiła sobie porno zdjęcia, aby zdobyć kasę na studia-dupek! Wściekła Cassandra spotyka na ulicy Tomma, młodszego od siebie chłopaka, zaprasza ją do klubu, do którego wstęp mają tylko pary a on został wystawiony przez dziewczynę, pragnąca się oderwać na chwilę od swoich porażek Cass zgadza się i lądują w Mirrors.  W trakcie zabawy poznaje tam tajemniczego Morfeusza, człowieka w masce, który rozpalił jej zmysły i postanawia spędzić z nim upojną noc.  Jak ta noc się skończyła i jakim cudem Adam Mc Key-przyszły niedoszły szef Cass postanowił dać jej pracę przeczytacie sami, ale to nie jest zwykły erotyk, on rozpala zmysły, autorka nie pokazuje grzecznego seksu, poukładanego życia czy walki o związek, mimo że końcówka książki zostawia wiele niewiadomych, musicie ją przeczytać, aby przekonać się jak to się wszystko zaczęło. 
7;🧼 Powieść ta jest naprawdę przyjemną młodfzieżówką jak i odskocznią od naszego świata, przy której mogłam naprawdę odpocząć. Nie było potrzeby, bym musiała jakoś bardzo wytężyć umysł, bo autorka bardzo płynnie i „zwiewnie” piszę, co daje nam czytelnikom pomoc w rozprężeniu się. Nie ma tutaj również historii, która jest np. od deski do deski i ani w jedną stronę dalej, a prostą, łatwą w odbiorze historią głównej bohaterki. 🧼 Ostatnio miałam bardzo mało czasu na czytanie i niestety na jakiś czas musiałam odłożyć tę książkę na bok, jednak historia zapadła mi w pamięć, dzięki czemu nie musiałam czytać od początku. 🧼 Z autorką miałam przyjemność spotkać się już wcześniej, a mianowicie w pierwszym tomie i przyznam szczerze, że obie te pozycje były na bardzo podobnym poziomie, jednak pierwsza część lekko wysuwa się na prowadzenie. Oczywiście nie mam żalu do autorki co do tego tomu, bo dzięki tej książce mogłam chwilę odpocząć i wraz z bohaterami robić niesamowite rzeczy, a wręcz przeciwnie! Na mojej półce czeka na mnie trzeci tom z tej serii i jestem naprawdę ciekawa, czy będzie lepszy niż te dwie historię, którymi jestem zachwycona! 
10;Reportażu tak prawdziwego, tak lekko napisanego i tak trafnego nie czytałem jeszcze nigdy. Przez książkę brnie się jak przez naprawdę dobry kryminał z elementami obyczajowymi. Ludzie, którzy się tam wypowiadają są krytyczni wobec świata, ale też siebie. Z ogromnym poczuciem humoru, dystansem do życia i do cna szczerze. W zasadzie mam tyle myśli po tej lekturze, tyle spostrzeżeń, tyle wrażeń, że chciałabym opowiedzieć całą książkę, ale nie zrobię tego nikomu, kto chce wyruszyć w podróż z Sewerynem Mazurem i psami, które zerwały się z łańcucha. Zawsze szanowałam policję i policjantów, ale nie pochylałam się nad ich służbą. Wychodziłam z założenia, że są i dobrze, niech będą. Dziś widzę ogrom i trud ich pracy. Szanuję to co robią i cieszę się, że potrafią w swojej robocie znaleźć tyle pasji. 
6;Finlandia, jakiej nie znałem. Fragmentami przygraniczna. Z pomysłem na niejednoznacznego bohatera poprowadzona historia, otwierająca cykl właściwie, potoczyście napisana. Nawet popisowo, ale sam Viktor to w końcu człowiek wykuty i zahartowany przez służby jeszcze radzieckie; dokładnie wojskowe, czego dowiadujemy się z jego wspomnień. Do tego sporo po drodze przewrotnych zagadek, okraszonych czarnym i bezlitosnym humorem. Jestem na tak i chętnie poznam kolejne niebezpieczne przygody, których finał - mam nadzieję - będzie równie nieoczekiwany. 
5;Tysiące lat po katastrofie, Ziemię przemierzają potężne ruchome miasta. Tom jest mieszkającym w Londynie sierotą bez grosza przy duszy. Pewnego dnia, gdy spędza czas z naczelnym historykiem, ten zostaje zaatakowany. Tajemnicza dziewczyna zostaje wyrzucona poza miasto na pewną śmierć, a tuż za nią jest wypchnięty Tom. Czy chłopcu uda się przetrwać?  Nie wiem czemu, ale kupując „Zabójcze maszyny” Philipa Reeve spodziewałam się raczej fantastyki niższej klasy, trudnej w przyswojeniu i skierowanej raczej dla dorosłego czytelnika. Dlatego pierwsze strony tej powieści niezmiernie mnie zdziwiły, bo… to w gruncie rzeczy młodzieżówka, i to przeznaczona raczej dla tych młodszych nastolatków do 15 roku życia. Moje przeczucia nie myliły mnie jednak co do jednego: to powieść, która nie należy do literatury najwyższych lotów. Reeve przekazał w ręce czytelników bardzo prostą opowieść. To powieść drogi, w której dwójka bohaterów próbuje dotrzeć do celu. Zarówno Tom, jak i towarzysząca mu Hester zostają wyrzuceni z Londynu i próbują do niego powrócić, choć każdy z nich ma nieco inni powód. To nastolatkowie w podobnym wieku, którzy są raczej dość typowym bohaterem dla tego typu książki. Tom jest przewodnikiem czytelnika, który wprowadza go w świat, ale nie ma zbyt wiele charakteru, zaś Hester to ta skrzywdzona i butna nastolatka. To, czym ta książka chyba powinna stać to świat przedstawiony. Koncepcja miast, które bezustannie mkną przed siebie i pożerają inne miasta jest szalona, ale może nawet całkiem ciekawa. Tyle, że przy tym nie ma kompletnie sensu. I o ile czytający powieść nastolatek pewnie kupi ją w całości, tak ja po prostu musiałam tu regularnie zawieszać niewiarę. Choć ten świat ma pewien „swój klimat” to naprawdę po prostu nie ma możliwości, aby mógł istnieć i funkcjonować. Warto też chyba dodać, że to jedna z tych opowieści, w której niemal wszyscy dorośli bohaterowie są tymi złymi, z jednym wyjątkiem. Nie ma ich tu zbyt wiele (to naprawdę prosta w konstrukcji historia), ale jednak – jak już się pojawiają to raczej są tymi knującymi złe plany osobami. Nie przepadam za takim motywem, ale jednocześnie zdaje sobie sprawę z tego, że jest typowy w takich powieściach. Tak naprawdę chyba nie ma tu nawet więcej do dodania. „Zabójcze maszyny” w swojej niszy są książką raczej poprawną. Przeciętną i zwyczajną właściwie pod każdym względem, ze średnio skonstruowanym światem i lekkim językiem. Niby mamy tu nawiązania do fantastyki steampunkowej, ale szczerze mówiąc, ja kompletnie nie czułam tu klimatu wieku pary. Do swojego targetu być może ta historia trafi, być może spodoba się też tym, którzy powieści młodzieżowe po prostu lubią. Dla mnie to było po prostu czytadło na jeden wieczór, do którego raczej więcej nie wrócę. 
9;Super książka, dużo akcji, jedna z lepszych z uniwersum Warcrafta. 
7;Bardzo fajna książka, śmieszna, pewne sceny są świetną parodią. Czekam niecierpliwie na drugą część ;) 
6;Kolejna książka B.A.Paris przeczytana . Mam dylemat jak ocenić tę powieść. Autorka opisuje w niej emocje jakie wywołuje zaginięcie bliskiej osoby. Gonitwę myśli jaka się kłębi w głowie . Książka ciekawa choć nie tak wciągająca jak " Za zamkniętymi drzwiami " 
8;Sezon książek z zimową okładką uważam za otwarty. I to otwarty z wielkim przytupem, bo mało nie dostałam skrętu żołądka, że o milionie nowych zmarszczek nie wspomnę. Mogę mieć tylko żal do wydawcy, że książka nie jest sprzedawana w pakiecie z kremem przeciwzmarszczkowym albo z pudełkiem chusteczek. Wyłam dosłownie ze śmiechu i niejednokrotnie musiałam odkładać książkę, żeby złapać oddech i wrócić do świata żywych. Jeśli macie w planach Dom (nie)spokojnej starości to pamiętajcie: nie czytać pry jedzeniu, bo grozi opluciem współbiesiadników i nie czytać w komunikacji miejskiej , bo grozi odstawienie do Tworek albo innego Lubiąża w zależności, gdzie będzie bliżej. Starość kojarzy nam się ze statecznymi ludźmi skupionymi na własnych chorobach, w ciepłych bamboszkach, z drutami albo szydełkiem w ręku. A już dom starości to miejsce samotnych, sfrustrowanych ludzi, którzy czują się nikomu nie potrzebni. Wiem coś o tym, bo w takim miejscu pracuję. Może tu chodzi o kraj, w którym owy dom się znajduje, bo jeśli w Polsce to chyba muszę wrócić na ojczyzny łono. W Niemczech nie ma takich mieszkańców. Jedni są sympatyczni i mili, inni zgryźliwi i skoncentrowani na sobie, ale z całą pewnością nie spotkałam ani jednego takiego modela, który chociaż w jednym procencie można porównać z bohaterami Domu (nie)spokojnej starości. Autorzy zabierają nas w niesamowitą podróż do domu seniora o jakże wdzięcznej nazwie Zaciszny Zakątek. W owym domu zamieszkuje kilkoro rezydentów i życie toczy się tam ustalonym rytmem. Jest lekko przynudnawo, nie ma miejsc na niespodzianki. Pensjonariusze zdają się być pogodzeni z losem i faktem, ż to ich ostatni przystanek na tych los padole. Wszystko jednak do czasu .... do czasu, gdy pojawiają się dwie nowe mieszkanki: emerytowana dziennikarka Emilia i ekscentryczna Maria. Już szczególnie działania tej drugiej wyrywają mieszkańców z marazmu, a to urządza potańcówkę nie dosyć, że zakrapianą to jeszcze nafaszerowaną dragami, a to organizuje Jasełka o jakich Wam się nawet nie śniło, a to planując napad. Zapytacie jaki?? Nie powiem, bo musicie koniecznie przeczytać Dom (nie)spokojnej starości Anny Kasiuk i Alka Rogozińskiego. Musicie koniecznie poznać pensjonariuszy Zacisznego Zakątka: Emilię, Hannę, Gustawa, Kazimierza, Marię, ale i wolontariuszkę Lenę i właścicielkę dom - Justynę. To bohaterowie, których nie sposób nie lubić i nie kochać. Tak starsze jaki i to młodsze pokolenie ma swoje problemy, lęki i fobie, ale jak się okazuje mogę na siebie liczyć. Każdy jest tu ważny i każdy wnosi coś do sprawy, a sprawa jest poważna, bo dom jest zagrożony. Dlaczego? I czy naszym seniorom uda się ocalić dom, w którym nie sposób się nudzić? Przeczytajcie koniecznie, a jestem przekonana, że nie oderwiecie się od lektury, która nie tylko bawi i śmieszy, ale i pokazuje, że " w kupie" siła. Gdzie młode pokolenie nie może tam wyślijcie seniorów :) To wyjątkowa lektura na pochmurne dni, lektura, która z pewnością spowoduje, że zapomnicie o problemach i oderwiecie się od codzienności. Ale to też książka o otaczającej nas rzeczywistości, którą autorzy niezwykle wnikliwie i inteligentnie opisują. Mam nadzieję, że autorzy zaskoczą nas jeszcze nie raz i będziemy mieć okazję czytać kolejne książki tego duetu. Jeśli będziecie szukać prezentu dla czytającej babci bądź dziadka to spokojnie możecie podarować Dom (nie)spokojnej starości . Niech seniorzy zobaczą, że w życiu na nic nie jest za późno i nawet w dojrzałym wieku można sobie pozwolić na wiele. Ja po lekturze zaczynam się rozglądać za pracą w domu opieki, w którym chociaż jeden pensjonariusz będzie tak jak bohaterowie Domu (nie) spokojnej starości. 
10;Książka przekrojowa. Bardzo ciekawe, metodologiczne podejście do omawianej tematyki. Być może niektóre poglądy autora w dzisiejszych czasach można a nawet trzebaby skonfrontować, jednak nie zmienia to faktu, iż książka ta to elementarz wiedzy o schematach funkcjonowania psychikii ludkziej. Zdecydowanie polecam! 
5;@rewi.books  Sekta ,która wierzyła że apokalipsa jest blisko. Jej członkowie popełnili zbiorowe samobójstwo. Przeżyli nieliczni, w tym Romy , Eden i Ilo.  Romy jest w ciąży i musi nauczyć się żyć w normalnym świecie. Na każdym kroku odczuwa strach. Nic dziwnego jeśli od dziecka było jej wpajane, że świat jest pełen niebezpieczeństw. Dziewczyna musi jednak ochronić swojego dziecko a także odnaleźć młodsze rodzeństwo.  Siostra Sarah uciekła z domu kiedy była nastolatką. Dołączyła do sekty i od tej chwili kontakt z nią się urwał. Teraz kobieta będzie musiała zająć się jej dziećmi. Eden i Ilo są dość dziwnymi dziećmi ale kobieta przyjmuje je pod ich dach. Czy to był dobry pomysł? Co tak naprawdę stało się z członkami sekty ?  Słowa na okładce, że jest to błyskotliwy thriller , zachęciły mnie. Temat sekt, jest dość ciekawy więc chętnie sięgnęłam po tę książkę. Niestety zawiodłam się. Historia bardziej skupiała się na funkcjonowaniu sekty a później na przystosowaniu się bohaterów do normalnego życia. Nie powiem, że czytało się źle. Bo tak nie było ale liczyłam na coś innego. Bardziej mrocznego , pełnego napięcia.  https://www.instagram.com/p/CWlmOvBMsxQ/?utm_source=ig_web_copy_link 
9;Kto Wam tak zepsuje święta jak własna rodzina? Szczególnie taka, która daje się zabić.   O mamo, to było dobre 😂 Ubawiłam się po pachy. Przesłuchałam audiobooka, polecam gorąco, bo realizacja zacna. Fabuła jeszcze zacniejsza. Autorka wybitnie dobrze wykreowała postaci i ja się do nich przywiązałam od razu - szczególnie do babci 😁  Pruskie baby to trochę dziedzic Pruski - wiecie o co chodzi 😉 Nie ma się co rozpisywać - przeczytajcie! 
6;Piękna historia o rodzinie, o umiejętności wybaczania i dawania drugiej szansy... 
7;Książka ciekawa z zakończeniem i przewidywalnym i zaskakującym. 
7;Książka porusza bardzo ciężki temat to bez wątpienia i zachęca do poznawania historii. Mogę powiedzieć ze dawno nie udało mi się przeczytać tak szybko książki co jest dużym plusem. Książka też ma swoje wady jak ciągłe powtórzenia danego problemu ale myślę ze to jest kwestia czytelnika jednej osobie się to spodoba drugiej wręcz przeciwnie. Pomimo tego książkę się pochłania i mogę polecić 🙂 
8;Do elżbietańskiego dworu Wildfell Hall wprowadza się młoda wdowa wraz z synkiem. Okoliczne rodziny bez zwłoki usiłują zapoznać się z nową lokatorką, licząc na przyjazne stosunki oraz udzielając jej licznych rad. Okazuje się jednak, że pani Graham nie ma w zwyczaju bywać na przyjęciach i grzecznie odmawia wścibskim sąsiadom, niewiele robiąc sobie z ich rad i chęci odkrycia o niej dosłownie wszystkiego. Gilbert Markham od początku jest zaintrygowany kobietą, która z pozoru łagodna, głośno wyraża swoje zdanie i zdaje się pod osłoną żałoby skrywać swój prawdziwy temperament. Co przyniesie Markhamowi znajomość z tajemniczą lokatorką Wildfell Hall?  Dzieło Anne Brontë to wspaniała pozycja wśród klasyków. Napisana jest w formie listu głównego bohatera do przyjaciela, któremu opowiada historię poznania ukochanej. Przez tę powieść się płynie. Autorka dobitnie pokazuje, ile ówczesne kobiety musiały wycierpieć zdrad i upokorzeń. W czasach, gdy żona była tylko własnością męża, wiele z nich zostało więźniami swoich domów, bo w oczach społeczeństwa i prawa nie miały dokąd uciec. I nawet ta wiedza nie była w stanie uchronić kobiet przed złym wyborem kandydata na męża, czego przykładem była właśnie Helen. Życie obok męża pokazało jej, jak bardzo była zaślepiona miłością, której on nie był wart.  Należy też zauważyć, jak szokująca musiała być postawa głównej bohaterki, która odchodząc od męża hulaki dobrowolnie skazała się na samotne macierzyństwo, a co gorsza wbrew prawu i obyczajom sama na siebie zarabiała, sprzedając własne obrazy. Ten prawdziwie feministyczny bunt, który o dziwo zachwycił znaczną część czytelników XIX wieku, był czymś wyprzedzającym ówczesną epokę.  Klasyka w najlepszym wydaniu, do tego z ważnym przekazem i w przepięknej oprawie w jesiennych kolorach 🖤 
7;Błyskotliwa, zabawna, lekka i przyjemna - tak określiłabym tę powieść. Jeśli macie ochotę na coś niewymagającego, taką rozrywkę w czystej postaci dla poprawy humoru, to będzie idealny wybór!   "Randka z Hugo Bosym" to pełna humoru opowieść o dwójce singli, Jagody Borówko i Hugo Bosym, którzy oprócz nietuzinkowych nazwisk mają również pecha co do spotykania się w najmniej oczekiwanych momentach. A może to nie pech, tylko przeznaczenie...?  Bohaterowie, choć borykają się z osobistymi problemami, to jednocześnie są przesympatyczni. Kilka razy wybuchałam śmiechem czytając perypetie Jagody, a jak wiadomo, łatwiej wzruszyć czytelnika, niż go szczerze rozśmieszyć. Zaintrygował mnie ten talent autorki i zamierzam bliżej zapoznać się z dorobkiem pani Agnieszki 😊   W swoim gatunku książka wypada świetnie, tytuł jest przewrotny, choć fabuła jest podobna do setek innych. Odjęłam gwiazdkę właśnie za to, ale i tak bawiłam się świetnie. O to przecież chodzi, prawda?😉 
5;Połączenie znanej wszystkim mitologii greckiej ze światem współczesnym, a także przyciągająca wzrok okładka bardzo mnie zaintrygowały i z chęcią sięgnęłam po książkę. Jednak autorka trochę mnie rozczarowała. Bardzo ciężko było mi się wczuć w historię, a potem w niej odnaleźć- podano za dużo informacji na raz. Gubiłam się kto jest czyim potomkiem, kto pochodzi z jakiego domu, kto ma z kim sojusz. Próbowałam odnaleźć się z lepszym lub gorszym skutkiem w dalszej części książki. Akcja bardzo wartka, to trzeba przyznać, chwilami aż za bardzo. Dużo brutalności i okrucieństwa. Zakończenie bardzo płytkie i chyba najgorsze z możliwych... Fajne czytadełko, ale spodziewałam się czegoś więcej. 
3;Generalnie książka jest słaba.  Takie pół żartem, pół serio ; wspomnienia faceta na emigracji, jednak czy nie jest to przypadkiem śmiech przez łzy? Główny bohater, cwaniaczek z Polski,który oczywiście zmarnował sobie życie w kraju, wylatuje do Irlandii by zarabiać a po czasie załatwia rodakom robotę w zamian ,za "drobną" opłatą. Niby dużo śmiechu, jednak jak dla mnie, humor na bardzo niskim poziomie ,jednak bez tego ciężko byłoby przez te książkę przebrnąć.  W zasadzie jest to powieść o niczym, opisuje kilku poznanych kolegów głównego bohatera oraz ich perypetie, w skrócie, jak to Polak za granicą pije ,ćpa, kradnie i odwala najcięższa robotę.  Może i poniekąd prawdziwy to obraz ,jednak ukazany tu jest w niezwykle żałosny i smutny sposob zarazem.  Nie warto tracić czasu. 
8;Bardzo motywująca i pozytywnie nastrajająca, a do tego świetnie się czyta. :) jestem pozytywnie zaskoczona, bardzo. 
6;Gorsza niż poprzednie , zdecydowanie mniej historii więcej moralności i teraźniejszości ... mnie trochę nudziła. 
9;No i w końcu nowe dzieje. Uwielbiam i gorąco polecam. Wciągnęła mnie od pierwszych stron. 
10;Cześć wszystkim!❤️ Dziś przychodzę do Was z recenzją „Punk 57” autorstwa penelope.douglas .  „Punk 57” opowiada historię dwójki przyjaciół - Mishy i Ryen, którzy znają się od lat dziecięcych. Przez lata kontaktowali się ze sobą pisząc do siebie listy, tak również się poznali. Gdy pewnego razu chłopak przestaje odpisywać na listy dziewczyny, ta zastanawia się co się stało i dlaczego nie dostała od niego żadnej odpowiedzi.  Macie czasem wrażenie, że ludzie, których kreują autorzy wydają się idealni, aż do przesady? W tej właśnie książce, czegoś takiego nie znajdziecie. Każdy z bohaterów ma swoje wady - większe lub mniejsze. Żadna osoba nie sprawia wrażenia idealnej. Naszą maski, by dopasować się do społeczeństwa, do ludzi, którymi się otaczają.  Autorka szczegółowo opisuje rozterki związane z uczęszczaniem do liceum - naśmiewanie, zastraszanie, nieudane związki, a także problemy z tożsamością, poznaniem samego sobie. Sposób w jaki główni bohaterowie się przyjaźnili jest wyjątkowy i nietuzinkowy. Przez siedem lat utrzymywali swoją znajomość jedynie poprzez pisanie listów. Nie musieli rozmawiać na Skype, nie wymieniali się także wiadomościami na Facebooku. Kawałek kartki i długopis wystarczył, by przez te kilka lat utrzymać bardzo dobry kontakt, a także umożliwił im dokładne poznanie siebie wzajemnie. Gdy w końcu się spotkali, stali się nierozłączni. Tam gdzie Ryen, tam i Misha, i odwrotnie.  Przemyślenia Ryen, na temat tego kim się stała i co ją do tego doprowadziło, którymi później podzieliła się z Mishą, zostały bardzo realnie opisane. Każda emocja została związana z głęboką refleksją.  Jestem oczarowana stylem pisania Autorki, tak samo jak historią Ryen i Mishy. Zapewne nie raz wrócę do tej pozycji! A wy czytaliście już „Punk 57”? Jeśli nie, to gorąco Wam polecam! 
6;Bardzo ciekawy temat książki, niemniej zdecydowanie zabrakło "tego czegoś". Wszystkie wywiady bazują na schemacie, przez który więcej dowiadujemy się o okresie dzieciństwa bohaterek, aniżeli o ich osiągnięciach i pracy. 
10;Najpierw czytelnik dostaje informacje, że akcja dzieje się w hitlerowskich Niemczech w czasie wojny i wie, że ta książka będzie mocna. Później, gdy poznajemy narratora - robi to jeszcze większe wrażenie. W każdym słowie tej powieści jest wielka moc, niebywała historia i ludzkie dramaty, których w książce napisanej w takim klimacie nie może zabraknąć. Chylę czoła przed autorem! Druga książka, której daję tutaj ocenę maksymalną. 
7;Zaczynamy opowieść... od jej końca i oceny postaci.  Krwawy, brutalny świat złych wykolejeńców. 
9;Wstrząsająca i rozdzierająca lektura, nie tylko za sprawą tematyki, ale także języka, jakim posługuje się autorka (a zapewne i tłumacz ma tu swoją niemałą zasługę), trafnie oddającą tok myślenia i formułowania dwóch skrajnie różnych postaci - dwunastoletniej, wrażliwej, introwertycznej Basi i jej w gruncie rzeczy płytkiej i przyziemnej matki. Z punktu widzenia prawa dziecku nic (albo prawie nic) się nie dzieje. Opisane sytuacje to za mało, by uznać je za maltretowanie czy molestowanie, a mimo to ukazanie, jak dewastujący wpływ mają zachowania rodziców na świat dziecka, pozostaje z czytelnikiem na długo. 
7;"Almond" autorstwa koreańskiej autorki Sohn Won-pyung opowiada wyjątkowa historię Yunjae- chłopca, który nic nie czuł. Yunjae urodził się z aleksytymią, jest to choroba przez, którą jego ciało migdałowate w mózgu nie rozwinęło się prawidłowo pozbawiając go tym samym możliwości odczuwania emocji. Strach, smutek, złość czy nawet miłość są dla chłopaka abstrakcyjne. Dzięki ciężkiej pracy mamy i babci uczy się je rozpoznawać u innych i odpowiednio reagować. Pewnego dnia w wyniku ataku szaleńca na oczach Yunjae zostaje zamordowana babcia, a mama trafia do szpitala w śpiączce. Chłopak wie, że powinien czuć smutek i rozpacz, jednak nic takiego się nie dzieje... Od tej pory musi zatroszczyć się o siebie sam. Pewnego dnia do klasy Yunjae trafia nowy uczeń-Gon i zaczyna się znęcać nad chłopakiem nie akceptując jego inności. Okazuje się jednak, że mają ze sobą dużo więcej wspólnego niż na pierwszy rzut oka się wydaje.  "Almond" jest napisana z perspektywy Yunjae przez co narracja jest bardzo chłodna, prosta i pozbawiona emocji, ale to nie oznacza, że czytelnik też ich nie odczuwa. Wręcz przeciwnie! Z pomiędzy oszczędnych zdań przelewa się na nas smutek, złość, ale także pokrzepiające wsparcie i zrozumienie.  Książka ta to piękna opowieść o przemianach jakie mogą zajść w ludziach dzięki najbliższym.  Niestety, problem nie akceptacji ludzi wyróżniających się z przyjętych norm nie dotyczy tylko Korei, jest globalny. Dlatego warto jest przeczytać tę książkę i zastanowić się czy czasem chłopak, który nic nie czuł nie ma w sobie więcej empatii niż my sami. 
9;Hmm... Ta książka jest naprawdę dobra ^^ Wykreowany świat jest niezwykle ciekawy i oryginalny. Od początku czułam się zbulwersowana całym zamysłem i przekonaniami głównej bohaterki, a jednak.. fabuła całkiem mnie wciągnęła. Bardzo podobały mi się przytaczane w trakcie książki baśnie, zawsze doceniam takie małe dodatki. Z Leorą zdecydowanie się polubiłyśmy. Chociaż to, co zrobiła (kto wie, ten wie ;P) - mną wstrząsnęło, ale właściwie to rozumiem dlaczego... Obel i Oscar &lt;3 Zakończenie pozostawia po sobie dużo pytań. Z chęcią przeczytam kolejne części! 
8;A. Bednarska w swojej wyjątkowej propozycji zabiera czytelnika w zupełnie inną rzeczywistość - uznawaną zapewne przez wielu za irracjonalną. Czytelnik trafia na granicę dwóch światów (przyziemnego i paranormalnego). Stajemy się obserwatorami wydarzeń dziejących się na trzech przenikających się płaszczyznach, tj. przeszłości (retrospekcji), pochmurnej teraźniejszości oraz tej najbardziej tajemniczej i nieznanej, której świadkiem jest człowiek podtrzymywany przy życiu przez aparaturę medyczną. Autorka, dotyka wielu istotnych i bardzo newralgicznych prawd ludzkiej egzystencji, takich jak: strata bliskich, choroba, samotność, trudne wybory, garby wspomnień czy skomplikowane relacje rodzinne. Wykreowane przez nią postaci są niesamowicie wyraziste, dynamiczne i obarczone sporym bagażem doświadczeń, a jednocześnie bardzo uniwersalne. Młoda dziewczyna wyłowiona z rzeki, chłopak, który doznał urazu w wyniku upadku, lekarz ginący w pożarze szpitala czy dziewczynka popełniająca samobójstwo – to czołowi przedstawiciele niezwykłej strefy metafizycznej. Pani ordynator – zaciekła zwolenniczka transplantologii, doktor stanowczo sekundujący podtrzymywaniu ludzkiego życia mimo naukowych przeciwskazań, pielęgniarka opiekująca się pacjentami jak własnymi dziećmi czy matka i ojciec cierpiący z powodu śpiączki syna - to z kolei główne postaci doczesności. „Zanim się obudzę” nosi znamiona okładkowego miana „thrillera medycznego” za sprawą narastającej w czytelniku ciekawości i niepewności, specyficznej atmosfery napięcia oraz pochłaniającej formy przekazu. Niewątpliwie jednak, skłania do refleksji i stanowi propozycję dla czytelników, którzy chcą pochylić się nad trudnymi aspektami egzystencjalnych kolei losu. Historie bohaterów pozwalają stawić czoła tematowi jakim jest przemijanie, które jak się okazuje - nie zawsze musi być przykre, ponieważ często stanowi ulgę i wyzwolenie spod jarzma ziemskiego cierpienia. Ponadto powieść A. Bednarskiej pozostawia posmak nadziei, iż w obliczu śmierci bardzo wiele zależy od nas samych, a wola życia może sprawić cuda. Polecam. Damiano 
10;Wspaniała nowela Bolesława Prusa, która pokazuje nam miłość, wrażliwość oraz to, że w każdym z nas jest dobro, uczy nas czynić dobro jak Pan Tomasz, który dla szczęścia niewidomej dziewczynki postanowił zmienić swoje spostrzeżenia co do grających katarynek.  Świetnie jest czasem oderwać się od współczesnych książek i zasięgnąć którejś z lektur, które często dają dużo do myślenia (oczywiście w dobrą stronę).  Serdecznie polecam😊 
10;#790 - Niebezpieczne kosmetyki. Jak uniknąć nowotworów, bezpłodności, chorób tarczycy, przedwczesnego starzenia i innych dolegliwości - Marion Schimmelpfennig - Wydawnictwo Vital #350/52/2021  Książka ma 416 stron. Swoją premierę miała dnia 21.06.2021 roku.  Ta książka to idealne narzędzie do tego, by zrozumieć dlaczego mimo zdrowego odżywiania i sportu, dalej czujemy się źle.  Znajdziecie tutaj informacje o wielu składnikach dodawanych do kosmetyków, które niszczą nam zdrowie, prowadzą do różnych przewlekłych chorób, a nawet do śmierci.  Często mamy kłopoty z tym, by czytać etykiety, a nawet jak je czytamy to i tak niewiele z nich rozumiemy.  Każda z nas chce wyglądać pięknie i młodo, ale nie zwraca uwagi na to, jaką cenę trzeba potem zapłacić za szkody wyrządzone w organiźmie. Wybieramy rzeczy ładne i pachnące, a to właśnie one mają w sobie najwięcej sztucznych składników.  Jeśli masz jakieś pytania co do tej książki, czy tematyki, zapraszam do zadawania ich pod tym postem - bardzo chętnie na nie odpowiem.  Tymczasem zapraszam CIę do świata zdrowych kosmetyków: - pasta do zębów bez fluoru, - antyperspirant bez aluminium, - oraz wiele innych zdrowych i naturalnych produktów.  Więcej szczegółów znajdziesz tutaj: https://pl223539.organiclife.com.pl/register.html  https://www.facebook.com/zaczytanaeliza/photos/a.1656801191286441/2762853887347827/ 
2;Jeśli ktoś poszukuje powieści o skrajnym upodleniu i upokorzeniu kobiety, to ta książka z całą pewnością spełni te oczekiwania. Po opisie oczekiwałam psychologicznej opowieści o szczególnym związku między kobietą a mężczyzną, o związku opartym na zależności dominujący – uległa, w którym oprócz seksu będzie choć odrobina uczucia. Przeczytałam natomiast niesmaczną historię o toksycznym uzależnieniu, całkowitym, poddańczym wręcz uzależnieniu, które nie wnosi do życia bohaterki niczego, oprócz cierpienia, zwłaszcza psychicznego. Nie wyobrażam sobie, że mogłabym spotkać kiedykolwiek kobietę, wykształconą i w pełni świadomą swojej wartości, która pozwoliłaby zrobić z siebie seksualną niewolnicę, poniewieraną i oddawaną innym jak przedmiot. Po wielu negatywnych ocenach postanowiłam książkę przeczytać, by wyrobić sobie własną opinię, ale nie odbiega ona znacząco od tego, co napisali już wcześniej czytelnicy. 
5;Szczerze mówiąc, jakoś słaba ta książka nie jest, ale też nie jest to mega dzieło jakieś wielkie. Bardziej mi się podobała niż nudny jak flaki z olejem "Dylemat", a nie dorasta do pięt "Za zamkniętymi drzwiami". Wkurzające to ciągłe podkreślanie śmierci siostry głównej bohaterki, no ile można o tym czytać??? Książka przewidywalna, zakończenie mnie akurat jakoś bardzo nie zaskoczyło. Na bezrybiu... 
7;Czy Magda wybrała dobrze? Odkąd przeczytałam książkę, zadaję sobie to pytanie. Niestety nie znam odpowiedzi i nie wiem też jak sama bym postąpiła. Książka ciekawa, trochę zmusza do refleksji.  Książka nie jest typowo świąteczna, choć akcja rozgrywa się w listopadzie i grudniu. 
9;#Recenzjaprzedpremierowa #premieralistopadowa  Autor Anna Wolf  Tytuł,, Storm ,, Seria ,,STORM RIDERS MC,,  🌟*Premiera 24 listopad 2021🌟  @niegrzeczneksiazki @annawolf.autor #storm  Dziękuję za zaufanie i egzemplarz książki ❤️ odwdzięczam się   #recenzją #przedpremierową   Czytając poprzednią część 1 polubiłam bohaterów ,których również spotkałam drugiej części opisane są ich dalsze losy. Opisywany jest również świat przywódcy -prezesa Storma to facet po przejściach jak każdy z żołnierzy borykał się z przeszłością i bolesną zawiłą historią . Dużo niedomówień komplikuje , Przeszłość wraca po latach podwójnie ... Życie Storma zmienia się ,przystosowanie się nie jest łatwe ,dotychczasowe zwyczaje przyzwyczajenia i jego mentalność musi się zmienić ,trudna przeprawa z kobietą mająca swoje zdanie i charakter ....  książka buduje napięcie i oczekiwanie ..... Niestety towarzyszą mi ciągle sprzeczne emocje związanie z postępowaniem przywódcy ,,,, ,,,, Klubowi koledzy nie dowierzają ,że prezes da się ujarzmić i zmienić .  🌟 Koniecznie zapoznaj się z historią przywódcy z klubu ,,Storm Riders ,, poznaj prawdę z przeszłości i oceń jego postępowanie ....  🌟 Cieszę się ,że czytałam pierwsza i druga część razem .. Dało mi to całkowity obraz historii klubu , Po pierwszej części czułam niedosyt ,a druga część była dopełnieniem , Przeniosłam się w świat intryg gorących mężczyzn z klubu motocyklowego i ich zwyczaje ,szokujące pokazują męski surowy świat .   🌟Jak do tej pory w książkach o tym charakterze to mężczyźni rządzili trzymali władzę, a kobiety były miłym dodatkiem tu kobiety ,,stare,, trzymały facetów za ,,jaja ,,😁 co dało się odczuć i to była miła odmiana . 🌟Parę godzin dobrze spędzonego czasu z fajna książka . Z chęcią przeczytam kolejne części serii ,,STORM RIDERS MC,, już jestem ciekawa , innych postaci i losów już dotychczas poznanych bohaterów z pierwszej i z drugiej części.  ❤️❤️ Jeszcze raz dziękuję za egzemplarz książki do recenzji 
10;„Syn cieni” to drugi tom cyklu Siedmiorzecze, który podobnie jak „Córka lasu” skradł moje serce.  Piękna historia, która jest snuta jak baśń, legendy i mity celtyckie przeplatają się ze współczesnym życiem mieszkańców Siedmiorzecza. Jest magia i fantastyka, rodzina, miłość, cierpienie i poświęcenie, zło, które chce powrócić i zła czarownica, która czeka na dogodny moment, by wszystko zniszczyć.   Zamawiajcie i czytajcie, naprawdę warto, dla mnie te dwa tomy to najlepsze książki wydane w 2020 i 2021.  Są piękne i poruszą każde serce, wiem co piszę, bo u mnie trudno z takimi emocjami 😊 
4;Znakomity pomysł fabularny - rozeźlony seryjny morderca rusza tropem swojego naśladowcy. Bardzo dobrze i ciekawie zaplanowany główny bohater, "opóźniony Joe". Fantastycznie rozrysowane jego relacje - z matką, współpracownikami, dwiema złotymi rybkami oraz ofiarami. I co robi autor? Marnuje te walory. Topi opowieść w dziwacznych, coraz bardziej nieprawdopodobnych kombinacjach (wątek Melisy jest tak sztucznie wciśnięty w historię, absurdalny i niepotrzebny, że przez długi czas byłam przekonana, że to urojenia bohatera).  Od pierwszej połowy książki nie mogłam się oderwać, zarwałam pół nocy. Drugą połowę przemęczyłam. 
8;Jak dla mnie - Stefan Ahnhem jest mega! Każda jego książka jest w mojej opinii czymś niesamowitym, kiedy człowiek zaczyna czytać jego kryminały, to przenosi się do innego świata, ja osobiście przenoszę się do Skandynawii, natychmiast, bezwarunkowo.  Ta pozycja serii o Risku jest podobnie jak poprzednie, wciągająca, urzekająca, fascynująca itd. itp. Czy polecam? Cóż za pytanie...? 
8;Najlepsze i najgorsze w tej książce (i jej poprzedniczce) jest to, że ta przerażająca wizja świata, którą kreuje autorka, wcale nie wydaje się być taka niemożliwa w naszej rzeczywistości. Książkę pochłania się bardzo szybko, nie można się od niej oderwać. Tak samo jak od serialu, który również polecam. 
10;A gdyby tak trafić szóstkę w totka i dla zabicia nudy kupić pensjonat i zacząć go prowadzić? Basia, Ala, Julka i Lilka właśnie wygrały na loterii i to się nie może dobrze skończyć 😉  O ludzie, co to była za książka! Przesłuchałam audiobooka i to była najlepsza realizacja ever! Pan Krzysztof Korzeniowski przeszedł samego siebie po prostu. Musicie to sobie kiedyś odpalić, bo aż szkoda tego nie usłyszeć. Małgorzata Starosta również przeszła samą siebie. Od dawna słyszałam dużo dobrego o jej książkach, ale przyznam, że nie spodziewałam się aż tak dobrej komedii.  Fabuła bardzo ciekawa, co wcale nie jest takie częste w komediach kryminalnych. Bywa, że autorzy skupiają się na humorze tak bardzo, że z historii nici. A tutaj było idealnie. Naprawdę byłam ciekawa kto stoi za zbrodnią i naprawdę nie domyślałam się nic! Pani Małgosiu, kłaniam się w pas!  Humor - no tutaj to ja nie mam słów. Chylę czoła i kuruję mięśnie brzucha, bo ze śmiechu bolą mnie do teraz. Ile razy ja się śmiałam w głos, ile razy musiałam zatrzymać audiobooka, żeby się wyśmiać, ile razy byłam zaskoczona odniesieniami do filmów czy seriali - chyba nie potrafię zliczyć.   Jeśli macie zły humor, ciężki czas albo po prostu macie ochotę się pośmiać, to „Szczęśliwy los” jest dla Was. 
6;Pomiędzy obyczajówkami i literaturą piękną, gdzieś tam zachciało mi się powrócić do kryminałów. I tym oto sposobem sięgnęłam po kurczącą się od dłuższego czasu na moim regale książkę "Ślepiec" autorstwa Maxa Czornyja..   "Cudze oczy patrzą na Was. Zawsze."   W Gdańskim mieszkaniu zostają znalezione makabrycznie okaleczone zwłoki. Sprawę tej zbrodni prowadzi Liza Langer i profiler Orest Rembert. Na kolejną zbrodnie nie trzeba długo czekać, jednak śledzczy nie mają nic, wiedzą jedynie, że morderca w szczególny sposób upodobał sobie oczy swoich ofiar. Kim jest mężczyzna nazywający siebie Ślepcem? Czy kolejnej zbrodni uda się zapobiec?   Jestem troszeczkę rozczarowana. Spodziewałam się bardziej krwawej i makabrycznej historii a dostałam przeciętny thriller. Mało tego, główna bohaterka nie wzbudziła we mnie żadnej sympatii, irytowała mnie swoim zachowaniem, wiecznie niezadowolona i szukająca zwady. Mimo to książka trzymała mnie w napięciu a profil mordercy mocno mnie zaintrygował. I to był główny powód tego, że doczytałam tę książkę do końca. Nie jest to kryminał jakiego oczekiwałam, ale z pewnością sięgnę po kolejne części przygód Lizy Langer. 
7;Świetna seria cierpiąca na syndrom zbyt szybkiego zakończenia. 
9;Gdy zobaczyłam zapowiedź „Opowieści z trzepaka”, przez chwilę zawahałam się, czy po nią sięgnąć. Kiedy jednak przeczytałam jej opis, wiedziałam, że muszę ją mieć. Przecież ta książka opowiada o czasach mojego dzieciństwa!  Najpierw przeczytała ją Zuza – moja 10-letnia córka i była nią zachwycona. Czytała ją z zapartym tchem i pochłonęła niemal na raz. Potem tylko dopytywała o pewne rzeczy, a ja opowiadając jej o mojej przeszłości miałam przysłowiowego banana na twarzy. Bo jakoś tak miło się to wszystko wspomina, oczywiście po czasie. Może nie mieliśmy miliona najnowszych i najlepszych zabawek, czy smartfona z dostępem do Internetu, ale jakoś wszystko wydawało nam się lepsze. Każdy doceniał to, co miał i ludzie byli dla siebie bardziej życzliwi. Niby każdy psioczy na lata 80. i 90., a jak przychodzi co do czego, to jednak każdy z rozrzewnieniem je wspomina.  Ileż ja miałam wspaniałych wspomnień błądząc po kartach tej książki! Zabawy na trzepaku, codziennie inna wieczorynka o 19.00, skakanie w gumę na przerwach, meblościanki, czarno-biały telewizor z dwoma kanałami, Miś Uszatek, krasnal Hałabała, Fasolki, moje ukochane Smerfy, telefon z kręcącą się tarczą, budki telefoniczne, obozy harcerskie, blok czekoladowy (z chrupkami, rodzynkami i orzechami - pychota), książeczki z serii „Poczytaj mi mamo”, Kubuś Puchatek, oranżada za 50 groszy w szkolnym sklepiku (oczywiście na spółę), częste braki prądu i siedzenie przy świeczce, złote myśli, karteczki do segregatora, pocztówki… Mogłabym tak wymieniać bez końca. Myślę, że tego, czego tu nie znalazłam, spokojnie starczyłoby na drugą książkę.  Podoba mi się to, że rozdziały są tu krótkie, więc książkę można czytać dosłownie w locie po jednym rozdziale. Nie brakuje zdjęć z minionej epoki, która choć była biedna i trzeba było się nieźle nakombinować, aby cokolwiek mieć, to jednak miała swój urok. Nasze dzieci z pewnością nie będą miały takich wspomnień. Kiedyś ważne było to, co tu i teraz, a aktualnie dzieci siedzą z nosami w telefonach, a wyjście z domu traktują jak karę. To bardzo smutny obrazek dzisiejszych czasów. Bardzo się jednak cieszę, że miałam okazję dorastać w tych, a nie innych czasach, bo zdecydowanie mam co wspominać.  „Opowieści z trzepaka” to książka idealna zarówno dla dorosłych, jak i dzieci. Tym pierwszym pozwala wrócić do przeszłości i powspominać, natomiast dla tych drugich może się wydawać zamierzchłą prehistorią. A przecież te czasy dzieli zaledwie 30 lat. Niemniej gorąco ją Wam polecam. Bawiłam się przy niej świetnie i bardzo się cieszę, że mogłam chociaż na chwilę powrócić myślami do mojego dzieciństwa, które wcale nie było tak dawno… 
4;Oglądam - na raty - film na podstawie tej książki. Filmowi - choć całego jeszcze nie obejrzałem - dałbym ocenę 7/10. Książka jest słaba. Przegadana, przefilozofowana, przedobrzona chyba. No a zakończenie też jakieś takie nijakie. Nie polecam. 
9;Edyta miała dość prosty plan - rozwieść się, spakować i wróć na Podlasie. Niestety nic nie idzie po jej myśli.  Książkę przesłuchałam i znów mogę tylko polecić realizację. Tak samo jak samą książkę. Lekka, dobra, zabawna. No czego chcieć więcej? Chyba tylko kolejnych tomów. Gorąco polecam! 
10;Jak wyglądałoby Wasze życie, gdybyście dowiedzieli się, że został Wam tylko rok? Czerpalibyście z niego pełnymi garściami? Spełnialibyście marzenia? Podróżowali? A może wręcz przeciwnie — zamknęlibyście się w sobie, rozpaczając nad tym, co nieuchronne?  Nad podobnym dylematem stała Vanessa, która sugerując się historią medyczną rodziny, a także pewnymi symptomami, jest przekonana, że ona także posiada gen, który odpowiada za chorobę ALS (stwardnienie zanikowe boczne). Przygotowana na to, iż nie dobije trzydziestki, postanowiła żyć tak, jakby jutra miało nie być.  Jest znaną influencerką i prowadzi vlog podróżniczy. Nie pozwala sobie na utratę choćby minuty z pozostałego życia. Choć zdarzają się chwile słabości, nie pozwala im przejąć nad sobą kontroli.  Jej życie zmienia się w momencie, gdy pod opiekę do niej trafia córeczka uzależnionej od narkotyków siostry. Zmienia swój dotychczasowy styl życia, a Grace staje się promyczkiem rozświetlającym codzienność. To dzięki niej poznaje swojego niezwykle przystojnego sąsiada Adriana. Mężczyzna okazuje się bohaterem, który poskramia płaczące przez całą noc dziecko. Ten moment jest znaczący, gdyż wtedy właśnie rodzi się przyjaźń między Vanessą a Adrianem. Ona — nie chce wchodzić w żadne związki ze względu na pozostały czas. On — po paskudnym rozstaniu ostatnim, o czym myśli to randki. Nawiązują nić porozumienia, a życia splatają się w jedno. Szybko dociera do nich, że pragną czegoś więcej niż przyjaźń. Czy pokonają własne wątpliwości? Czy strach przed utratą przyjaciela okaże się silniejszy?   "Mia­łam pewną za­sa­dę. Nie roz­pa­mię­ty­wa­łam do­zna­nych przy­kro­ści. To było za­bro­nio­ne, choć­by nie wiem, co się dzia­ło. Życie było za krót­kie. Ale tę stra­tę od­czu­wa­łam szcze­gól­nie bo­le­śnie."  "Życie jest zbyt krótkie" to jedna z tych powieści, obok których nie można przejść obojętnie. Po wspaniałych "To tylko przyjaciel" oraz "Miłość szuka właściciela", nie sądziłam, że kolejną swoją historią Abby Jimenez poruszy mnie tak dogłębnie. Stworzyła historię piękną i urzekającą, jednocześnie porusza niezwykle ważne tematy. Ukazane problemy są bardzo realne i namacalne, przez co można się wczuć skórę głównych postaci. Ich kreacja jest genialna, Abby świetnie stworzyła portret psychologiczny bohaterów, przedstawiając motywacje oraz to z czego wynikają. Pokazała niewiarygodną moc przeznaczenia, które postawiło tę dwójkę na swojej drodze. Ich relacja to jedna z najpiękniejszych i najbardziej poruszających, z jakimi miałam do czynienia w ostatnim czasie. Wystarczy chwila, aby przekonać się, że są bratnimi duszami, które odnalazły się w najwłaściwszym momencie. Vanessa jest dla Adriana impulsem, który wskazuje właściwą drogę w życiu. Pokazuje, co jest ważne. To dzięki niej mężczyzna zaczynać dostrzegać piękno otaczającego świata. Pozytywne nastawienie kobiety robi totalne zamieszanie w jego poukładanym dotychczas życiu, a praca schodzi na dalszy plan. Jej postać to taki jasny promyk słońca, który rozświetla pochmurny dzień. Vanessa wzbudziła mój podziw, a także zmotywowała do przemyślenia priorytetów w moim życiu. Rozumiałam decyzję, jaką podjęła w sprawie swojej choroby, niestety nie uchroniło to mojego serca przed złamaniem.  Abby Jimenez przeszła samą siebie przy tworzeniu postaci męskiej. Zarówno Josh, jak i Jason ze wcześniejszych tomów należą do grupy typowych mężów książkowych. Jednakże wybierając jednego z tej trójki, niezaprzeczalnym numerem jeden u mnie jest Adrian. Całkowicie roztopił moje serce. Dał się poznać jako niesamowicie męski, a przy tym dobry szczery i opiekuńczy mężczyzna. Więź, którą nawiązał z malutką Grace, okazało się ostatecznym ciosem w moje serce. Zakochałam się i przepadłam bez reszty. Niestety @margaret.czyta szybko wyjaśniła moje zapędy, gdyż zdążyła przede mną wcześniej sobie go zaklepać. Pozostało mi zatem wzdychać z oddali i ubolewać nad faktem, że takich mężczyzn nie ma w rzeczywistości (albo raczej ja nie spotkałam żadnego na swojej drodze).   "Va­nes­sa mnie zmie­ni­ła. Na lep­sze. Spra­wi­ła, że za­czą­łem po­strze­gać świat w nowym świe­tle – czy też takim, o któ­re­go ist­nie­niu za­po­mnia­łem."  Ostatnie kilka rozdziałów totalnie mnie sponiewierało. Przytłoczyła mnie ilość emocji, jaką przekazała nam Abby Jimenez. Autorka potrafi fenomenalnie grać na uczuciach, a ja byłam bezbronna wobec rozpaczy, która mnie ogarnęła. Łzy leciały mi ciurkiem i ledwo byłam w stanie powstrzymać szloch, drzemiący wewnątrz. Wzruszenie towarzyszyło mi jeszcze przez jakiś czas po skończeniu książki. Emocje nie chciały odpuścić, a łzy leciały mimowolnie. Dawno nie doświadczyłam czegoś takiego. Jestem pod ogromnym wrażeniem talentu Abby. Jest absolutną mistrzynią w tym, co robi. Wiem, że znowu się rozpisałam, dlatego już się hamuję. Wiedzcie, że gdybym mogła, to napisałabym więcej. Inaczej niż w samych superlatywach o tej powieści nie można się wypowiedzieć, dlatego koniecznie musicie sami przekonać się, o czym mówię.   "Je­steś jak po­wódź, Va­nes­so. Za­le­wasz mnie, wy­płu­ku­jesz wszyst­ko to, co kie­dyś wy­da­wa­ło mi się ważne, a potem wy­peł­niasz mnie ca­łe­go, aż cały w tobie tonę."  Pozwólcie, że na koniec wrócę do pytań, które zadałam na samym początku. Lubię myśleć, że ja w takiej sytuacji wykorzystałabym każdy moment, jaki mi pozostał. Jednakże nikt nie może być pewnym, dopóki czegoś takiego nie doświadczy. Powieść "Życie jest zbyt krótkie" zdecydowanie zainspirowało mnie do zmian. Uwielbiam, kiedy czytane historie zostawiają po sobie ślad i zmuszają do myślenia. Właśnie taką powieścią jest nowość od Abby Jimenez! Jeśli rozważcie, czy po nią sięgnąć, mam nadzieję, że moja recenzja rozwieje wszelkie wątpliwości. Oby również trafiła wprost do Waszego serducha!   "Są lu­dzie, któ­rych znasz przez całe życie, a nigdy nie staną ci się bli­scy. A są tacy, któ­rzy już są w twoim sercu, nawet zanim jesz­cze na nich spoj­rzysz." 
5;Spośród artykułów, które najbardziej mnie zainteresowały w majowym numerze, znalazły się:  - "Pacjenci z niepełnosprawnościami w placówce medycznej" (str. 8-9) - niedługi ale interesujący artykuł autorstwa Pani psycholog Doroty Uliasz z przydatnymi wskazówkami dotyczącymi tego, jak postępować w kontakcie z osobami niepełnosprawnymi; - "Infekcje ran i biofilm" (str. 10-13) - artykuł autorstwa mgr Elżbiety Szkiler dotyczący postępowania z raną; - "Stetoskop - potrzeba matką wynalazku" (str. 16-17) - artykuł mgr pielęgniarstwa Anety Trzcińskiej, która oprócz faktów historycznych dotyczących powstania pierwszego stetoskopu, ukazuje jak bardzo istotna jest dezynfekcja tego narzędzia; - "Znaczenie dobrych praktyk pobierania krwi dla badań morfologicznych" (str. 22-24) Witold Kuszewski ukazuje najczęstsze błędy przedlabolatoryjne przy pobieraniu krwi oraz wyjaśnia co robić abu tych błędów uniknąć; - "Owłosienie - zbędne czy potrzebne?" (str. 46-47) - w tym krótkim artykule Marty Maruszczak przedstawiono garść najważniejszych informacji na temat włosów. - "&lt;&lt;Te dni&gt;&gt; i &lt;&lt;okres&gt;&gt; Tabu językowe" (str. 48) - interesujący felieton dr hab. prof. ucz Tomasza Korpysza traktujący o językowym tabu dotyczącym fizjologii i fizjonomii ludzkiego ciała. 
7;Cieszę się, że autorka postanowiła opowiedzieć losy Sloan i mimo, że książka dotyka trudnego zagadnienia jakim jest przeżywanie i mierzenie się z utratą to konstruuje tak fabułę, że w wielu momentach człowiek się uśmiecha a nawet śmieje. Psi bohater skradł moje serce kompletnie :-) 
10;Trochę mroczna jak dla mnie, lecz poza tym Krzysiek wykonał zajebistą pracę. Warsztat super, fabuła super. Jednym słowem: CUDO! 
8;Odkąd przeczytałem całe wieki temu „Władcę pierścieni” Tolkiena, jestem fanem fantasy. Zawsze z zaciekawieniem sięgam po nowe nazwiska na rodzimym rynku, zwłaszcza debiutantów. Dlatego ciekaw byłem „Sajmarskich bajań” i wrażenia, jakie zrobi na mnie pierwsza część dylogii Szymona Hełmeckiego.    Sajmonella to, wydawałoby się zwykły wioskowy głupek. Gdy do wsi przybywa członek Gildii Fajterów, postanawia zabrać chłopaka ze sobą. Sajmonella nie zdaje sobie sprawy, że jego życie odmieni się diametralnie, a on sam stanie się pionkiem w grze wywiadów. Tylko czy na pewno? Ciemne siły też interesują się chłopakiem i chcą go wykorzystać. Jak poradzi sobie Sajmonella w świecie pełnym brutalności, intryg, czyli wszystkiego, o czym dotychczas słyszał tylko w przekazywanych opowieściach?    „Sajmarskie bajania” były dla mnie sporym zaskoczeniem. Powieści niczego nie brakuje, autor ma dobry styl, jest akcja, szpiegowska intryga i, co ważne: humor. Bohaterowie są wyraziści. Z jednymi mamy ochotę się zaprzyjaźnić, innym raczej skopać cztery litery. Łączy ich jedno – są jacyś. Odnajdziemy też nawiązania do codzienności i popkultury. Rozbawiła mnie zwłaszcza pewna kwestia prześladowań natury religijnej, jakby żywcem wyjęta z otaczającej nas rzeczywistości. I pewien toast, rodem z Sapkowskiego.     Autor stworzył niebezpieczny świat fantasy, pełen magii, i wzajemnego knucia. By tam przeżyć, trzeba być twardym jak stal, a czasem mieć tyłek ze stali (kto czytał, wie o co chodzi). A wszystko napisane jest barwnie i dobrym stylem. A humor sprawia, że czyta się jeszcze lepiej. „Sajmarskie bajania” to udany debiut i całkiem sprawnie napisane szpiegowskie fantasy. Z niecierpliwością czekam na kontynuację (przyznam, że zakończenie rozbudziło moją ciekawość), a w przyszłości może na coś dłuższego, bo świat stworzony przez Szymona Hełmeckiego ma wielki potencjał. Polecam, warto przeżyć tę przygodę. 
6;Bardzo fajna książka opowiadająca ciekawą historię związaną z USA. A że ja nigdy o tej historii nie słyszałem, to przeczytałem z ogromnym zainteresowaniem. Moje zainteresowanie spotęgował "udział" w tej powieści naszej Marii Curie-Skłodowskiej (choć nie do końca "czynnie"), czy też Freuda. Mnie bardzo przypadł do gustu wątek romantyczno-miłosny, mimo że nie jestem wielkim fanem takich tematów... 
6;Jest to moja pierwsza książka tego autora,mam na półce jeszcze dwie pozycje do przeczytania. Powiem tak ,do połowy ciężko dobrnęłam ,kilka razy chciałam juz odłożyć na lepszy czas. Dalej trochę akcja się rozkręca ale szczerze nie jest to chyba jedna z najlepszych pozycji tego autora,mam taką nadzieję bo mam kolejne w zamiarze przeczytać. Mocno średnia. 
7;"Niszczyciel Królestw" to początek nowego cyklu fantasy autorstwa Victorii Aveyard. Zapowiada się zacnie, jest bardzo dobrze napisany, ma doskonale wykreowany świat oraz bohaterów. Posiada raczej klasyczną konstrukcję fabuły, typową dla gatunku. Jest walka dobra ze złem, garstka bohaterów którzy temu złu muszą stawić czoła, są książęta żądni władzy, magowie, potwory, ale wszystko jest podane w świeżej formie i nie nudzi. Podczas lektury naszła mnie taka refleksja, że jest to "kobiece fantasy" (absolutnie to nie jest zarzut). Tę historię napędzają bardzo silne żeńskie postacie, to kobiety wiodą tutaj prym, a mężczyźni raczej pomagają. Bardzo fajnie się ją czyta, polecam serdecznie. Jest przeznaczona dla młodzieży, co mnie osobiście bardzo cieszy, bo to znaczy, że mam w sobie jeszcze odrobinę z dziecka. 
7;Bohaterowie, których poznaliśmy w pierwszej części, czyli Arlen, Rojer i Leesha - dorośleją. Już nie są dziećmi. Już zakończyli edukację. Teraz spotykają ich życiowe wyzwania, dorosłe troski i rozczarowania. Arlen trafia na ślad dawnych wojowników, spotyka nieznane sobie runy i okazuje się, że są skuteczne w walce z demonami. Już nie trzeba się przed nimi ukrywać, można stawić im czoła, a nawet pozbawić je życia. Rojer odkrywa, że muzyka nie tylko łagodzi obyczaje i pozwala na zarobienie kilku groszy, lecz również może być świetną bronią. A Leesha przekonuje się, że bycie zielarką, to nie tylko leczenie ludzi, lecz również stawanie w ich obronie. Książka czyta się sama, myślę że między innymi dlatego, że za tłumaczenie odpowiada Marcin Mortka. ‎Bardzo się cieszę, że mogę sięgnąć po kontynuację przygód tych bohaterów, co i wam sugeruję.  
7;Jest morderstwo, zagadka lokalna społeczność oraz dobrze wplątane tło historyczne i dawne wierzenia oraz regionalne ciekawostki. Mnie przypadła do gustu zarówno historią jak i stylem dobrze przeze mnie przyswajanym. Polecam. 
8;Książka dzieje się w latach 1798-1806 i jest fikcyjnym pamiętnikiem francuskiego guwernera, Seglasa. Fryderyk Skarbek oparł ją zarówno na swoich wspomnieniach z dzieciństwa, jak i pamiętnikach z tamtych czasów, m.in. autorstwa Anny Nakwaskiej. Pierwowzorem głównego bohatera był Mikołaj Chopin, ojciec sławnego kompozytora i nauczyciel młodego Skarbka. Okres pruskiego panowania w Warszawie nie cieszy się zbyt dużym zainteresowaniem i popularnością, w porównaniu do następującej po nim epoki Księstwa Warszawskiego. Między innymi z tego powodu warto "Pamiętniki" przeczytać. Sporą część książki zajmują opisy, np. karnawału w Toruniu, życia towarzyskiego w Warszawie, anegdoty, wszystko wpisane w fikcyjny życiorys Seglasa, który bacznie wszystko obserwuje i ocenia. Jak można się dowiedzieć z "Posłowia" Kazimierza Bartoszyńskiego, wielu francuskich nauczycieli takich jak on szukało wówczas szczęścia na ziemiach polskich - nie tylko jeden Mikołaj Chopin. Gratka dla ludzi zainteresowanych tą epoką. Przy okazji napisana żywym i ciekawym językiem, czyta się szybko i przyjemnie :) 
6;Książka mnie zaskoczyła, bo nie jest przesączona polityką (jak wiadomo, osoba, która ją napisała, swego czasu zajmowała miejsce w ławach polskiego sejmu). Oczywiście takie a nie inne i z lekka irracjonalne, moim zdaniem, sympatie polityczne się przebijają, ale tylko na marginesie.  Zdecydowanie interesująca była dla mnie pierwsza część książki, w której snuta jest opowieść o dzieciństwie i nastoletnich latach w kontekście pojawiających się już rozmaitych przejawów poczucia płci odmiennej niż fizycznie posiadana i przeżywanych oraz doświadczanych z tego powodu dylematów.  Osoby transseksualne, które borykają się z takim właśnie problemem z książki tej nie wyniosą jakiejś pogłębionej wiedzy medycznej, na przykład. Jednak przypuszczam, że może im ta książka dodać otuchy i zachęcić do zawalczenia o siebie i swoje życie a także pomóc w zdobyciu ogólnej orientacji w problemie.  Całość napisana jest bardzo przystępnie i łatwa w czytaniu. Na końcu wymieniona jest lista osób transseksualnych, które znane są na świecie nie tylko z tej osobistej sprawy, ale również jako artyści, celebryci, itp.  Dobre wrażenie sprawił na mnie fakt, że osoba, która książkę napisała, nie rozdziera szat nad sobą, nie uskarża się i nie stawia w roli ofiary a raczej pokazuje po prostu swoje perypetie życiowe, którym jednak towarzyszy nadzieja oraz nieustający wysiłek podejmowany w celu poprawienia swojego samopoczucia oraz sytuacji życiowej.  Można przeczytać. :) 
7;Niby jest to historia malego chlopca, ktory ma, jak kazdy w jego wieku, swoje problemy np. dojrzewania, ale jego rodzice nie dbaja o niego nalezycie, w jego domu jest przemoc. Poza tym w komiksie tym jest duzo madrych slow, ktore wypowiadaja rozni bohaerowie. Warto sie w nie wczytac by je doglebnie zrozumiec. Punpun pochodzi z rodziny ptakopodobnych, co poczatkowo dziwnie sie czyta, ale szybko sie do tego mozna przyzwyczaic. Manga na poczatku troche zniecheca, ale tylko na okolo pierwszych 100 stronach, z kazda kolejna jest coraz lepiej. Mysle, ze kazdy kolejny tom bedzie coraz lepszy. Kreska jest w porzadku, niektore kadry sa bardzo szczegolowe i ladne. Polecam. 
7;Holly nienawidzi Świat Bożego Narodzenia, które tylko przypominają jej, że jest sama. Wydaje się, że jej ostatnia randka - Dean traktuje ich relacje jako nic nie znaczący romans. Los płata im jednak figla, Holly i Dean zostają zamknięci w windzie, co sprawia, że będę mogli w końcu wyjaśnić sobie wszystkie niejasności. Czy los uśmiechnie się do bohaterów? Jak potoczy się ich życie?   Bardzo lubię twórczość autorki, jednak pierwszy raz spotkałam się z taką krótszą - bo "Windą do nieba" ma około 100 stron"- formą w jej wykonaniu. Książkę czyta się niesamowicie szybko i przyjemnie. Historia Holly i Deana przedstawiona jest z perspektywy obojga bohaterów, a podzielona jest w zasadzie na dwa okresy - teraźniejszość i dwa lata później.  W trakcie ich pobytu w windzie następuje szczera rozmowa, podczas której na jaw zaczną wychodzić sekrety bohaterów, które tak naprawdę zmienią ich relację Bohaterów polubiłam od samego początku, a szczególnie Deana, urzekło mnie to jak starał się aby Holly ponownie uwierzyła w magię świąt.  Co prawda można było się od razu domyślić jak potoczy się historia bohaterów, jednak czuć było jej niepowtarzalny, pełen ciepla i świąt klimat.  To idealna historia na jeden wieczór, która najlepiej przeczytać pod kocykiem z kubkiem ciepłej herbatki! 
10;Ona nie ma ochoty spędzać świąt jak zwykle przy garach ze sztucznym uśmiechem na twarzy. On nie ma ochoty siedzieć przy wigilijnym stole i znów gapić się bez emocji w migające lampki na choince. Oboje coś łączy, coś również dzieli.  Uwielbiam świąteczne książki Sochy. Autorka ma wybitny zmysł obserwacji i potrafi to przelać na papier w mistrzowski sposób. Swoje zimowe powieści dodatkowo potrafi przyprawić odrobiną magii. Tym razem stworzyła coś na kształt współczesnej opowieści wigilijnej. Zamiast duchów, bohaterowie spotykają innych ludzi, którzy wpłyną na ich życie bardzo. Zamiast skąpstwa materialnego, cierpią na skąpstwo słów. I ten jeden dzień w roku, ten magiczny, wigilijny, sprawi, że spojrzą na świat z innej perspektywy. A z jakiej? To już zależy od czytelnika.  Takie świąteczne powieści chcę czytać. Polecam gorąco! 
9;Bardzo dobra, obowiązkowa pozycja. Rzetelna edukacja seksualna to mój mokry sen.  Odejmuję gwiazdkę za ostatni rozdział - nie mój klimat. 
5;Opowieść o małej Hildzie i jej zwierzaku imieniem Rożek. Bardzo ładnie wydana i namalowana. Sama opowieść trochę bez ładu i składu. Moich dzieciaków nie porwało, mnie tak samo.  Podobno kolejne części są ciekawsze. Może się przekonam, ale po pierwszym tomie to raczej rozczarowanie. 
6;Przyjaźń to temat, który często pojawia się w powieściach gdzieś na drugim planie, wydaje się, że w wielu przypadkach traktowany jest po macoszemu. Natomiast na co dzień to nieodłączny punkt naszego życia – czujemy potrzebę otaczania się ludźmi, którzy nas zrozumieją i na których możemy liczyć w trudnych chwilach. Maciej Marcisz postanowił swoją najnowszą powieść napisać właśnie na ten temat. Wielu czytelników czekało na tę książkę po przeczytaniu debiutu autora, czyli Taśm rodzinnych, które zebrały bardzo dobre opinie. Ja poprzedniego tytułu nie czytałam, więc Książka o przyjaźni jest moim pierwszym spotkaniem z twórczością Marcisza.  Początek książki przedstawia trójkę głównych bohaterów w dość trudnym momencie ich życia, co zwięźle sygnalizuje nam, jak będzie wyglądać przyszłość ich relacji. W kolejnym rozdziale cofamy się już w czasie i będziemy obserwować początki przyjaźni – Kasia, Michał i Dorota poznają się w liceum, a ich znajomość rodzi się niespodziewanie, szczególnie że na pierwszy rzut oka wydaje się, iż niewiele te postaci łączy. Ich więzi się rozwijają i utrwalają przez lata nauki w szkole średniej. Czytelnicy są świadkami ich rozmów o literaturze, urywania się ze szkoły, a także momentów, w których mogą na sobie wzajemnie polegać, mogą się podzielić przemyśleniami i bolączkami.  Pomysł na rozpoczęcie powieści od sytuacji konfliktowej dobrze się sprawdził – obserwujemy spięcie, a później wracamy do korzeni, momentu, w którym przyjaźń zaczęła się formować. Przez to, że znamy już punkt kulminacyjny to obserwowanie tej historii nabiera rumieńców i czytelnik trochę poszukuje różnic między bohaterami, potencjalnych punktów zapalnych. Same sylwetki bohaterów są bardzo dobrze nakreślone, Marcisz zdecydowanie ma pióro lekkie, a jego talent do obserwacji codzienności robi wrażenie. Potrafił sprawnie nakreślić tło dla każdego poznanego bohatera, co pomogło zrozumieć ich motywacje i cele.  Książka o przyjaźni przyniesie czytelnikowi uczucie nostalgii, pozwoli przypomnieć sobie czasy kiedy to zawiązywaliśmy pierwsze znajomości, próbując znaleźć swoje miejsce w społeczeństwie. Pokaże nam także, że jako ludzie wciąż ewoluujemy i się uczymy czegoś więcej o sobie samym, o tym, czego w naszym życiu potrzeba, a co jest nam zbędne. Dlatego lista osób, którymi się otaczamy ulega zmianie na przestrzeni lat. Są jednak takie znajomości, które przetrwają próbę czasu. I chociaż wiele jest w tej powieści ciekawych obserwacji, dobrze oddany jest duch przeszłych czasów, to przyznaję, że mojego serca czytelniczego pan Marcisz nie podbił. Miałam wrażenie, że wydarzenia płyną trochę obok czytelnika, a z bohaterami nie potrafiłam złapać wspólnego rytmu. Po prostu gdzieś się emocjonalnie rozjechaliśmy. Nie zmienia to faktu, że chętnie sięgnę po poprzednią książkę autora. 
7;@ksiazkowe_opowiesci   "Kropla krwi to niewielka cena za wieczność" ~ Dracula.   Lil i Kizzy, dwie nierozłączne bliźniaczki w przeddzień przepowiedni, która ma zadecydować o ich przyszłym życiu, zostają porwane i zniewolone. Trafiają na dwór okrutnego bojara, a ich los diametralnie się zmienia.  Nad ich życiem zaczyna bowiem wisieć widmo legendarnego Draculi.   Prawda jest taka, że uwielbiam czytać o wampirach! Moja czytelnicza pasja zaczęła się od "Pamiętników wampirów", zaczęło się skromnie - od fascynacji serialowym Damonem, przeszło na książki i poszło z górki!   Dlatego też MUSIAŁAM sięgnąć po "Nieśmiertelne", młodzieżówkę, która w pewnym sensie dotyka tematu najbardziej znanego na świecie wampira, czyli "Draculi".   "Nieśmiertelne" to opowieść dwóch sióstr, z których przeznaczenie okrutnie zadrwiło. To opowieść o sile, poświęceniu, braterstwie, a także miłości.   Dla mnie to genialna młodzieżówka, z świetnymi opisami, niebanalną fabułą, i dosłownie zwalającym z nóg wątkiem romantycznym! No tego wątku romantycznego nie spodziewałam się w ogóle, wierzcie mi, chwilę musiałam zbierać swoją szczękę z podłogi!   Ta książka ma parę mankamentów, moim zdaniem jest zdobywanie za krótka! Przydało by się jeszcze 100 stron, by bardziej rozpisać końcową akcję i jeszcze mocniej skupić się na rozbudowaniu romantycznej relacji między bohaterami.   Ale mimo tych drobnych niedoskonałości, bawiłam się na tej książce genialnie. No come on! Wstałam o 5 byle tylko skończyć ją przed wyjściem do pracy - tak się wciągnęłam!  Jeśli lubicie wampiry, potrzebujecie lekkiej młodzieżówki, książki, która wciągnie Was, zaangażuje, a przede wszystkim wprawi w dobry nastrój - to "Nieśmiertelne" będą doskonałym wyborem! 
6;Czytałam nałogowo ksiazki Vi Keepand, wiec po te sięgałam bez zastanowienia. Bardzo fajna historia, choć czasami mam wrażenie się dłużyła, a mogła się akcja skończyć wcześniej w niekotrych sytuacjach. Nie jest to najlepsza jej książka, ale szybko ją pochłonęłam 
6;,,Umysł w ogniu" Susannah Cahalan  Susannah jest dziennikarką, 📝 ma wspaniałą rodzinę oraz chłopaka. Jednak pewnego dnia zaczyna mieć niepokojące symptomy, które doprowadzą do tego, że zacznie tracić rozum. Najgorsze w tym wszystkim jest to, że lekarze nie wiedzą, co jej dolega, 🤷‍♂️ wyniki wydają się w normie. Stan Susannah z dnia na dzień staje się coraz poważniejszy, aż trafi do szpitala. 🏥  Jest to historia na faktach, autorka opisuje swoje przeżycia i wspomnienia z tego ciemnego okresu jej życia. Miała dużo szczęścia, jednak na bardzo późnym etapie odkryto, co jest przyczyną choroby. Ważne jest to, aby jak najwięcej osób dowiedziało się o objawach i szybko rozpoczęło leczenie.  Książka, która jest wzruszająca, jednocześnie zawiera wiedzę na temat budowy mózgu 🧠 i jego funkcjonowania. Autorka skrupulatnie podeszła do tematu i mamy tu bardzo dużo szczegółów, 😩 co dla mnie momentami było męczące. Jednak uświadomiłam sobie, jak niewiarygodne jest nasze ciało i jak niewielki wpływ mamy na wiele rzeczy. Medycyna nadal się rozwija, ta choroba mogła być uznawana kiedyś za opętanie 😮 i wiele osób pewnie przez to zmarło. Nie chcę wam zdradzać nazwy choroby, bo tego dowiecie się z lektury książki. 😉 Zdecydowanie jest to pozycja, która skłania do przemyśleń nad kruchością ludzkiego życia. 
7;"Nowy początek" to trzecia część cyklu Lwowskiej Odysei. Poprzednich tomów nie czytałam, ale nie przeszkadza to w zrozumieniu i "połapaniu się" w historii. Myślę jednak, że gdybym zaczęła czytać od pierwszej części, byłabym bardziej zżyta z bohaterami i inaczej przeżywała niektóre sytuacje. __________ Wojna się skończyła i bohaterowie muszą odnaleźć się w nowej rzeczywistości, która nie jest łatwa. Okres wojenny bardzo ich zmienił, nie umieją już żyć tak samo, jak przed wojną. Wyobrażenia o nowym świecie rozminęły się z realiami. Każdy jednak radzi sobie, jak umie. Książkę mimo ciężkiej tematyki, czyta się dobrze i przyjemnie. Jest jednak bardzo smutna i melancholijna, los nie szczędzi głównych bohaterów, cały czas pojawiają się w ich życiu nowe problemy. Ale wojna nauczyła ich, że zawsze trzeba walczyć, nawet jeśli wydaje nam się, że nie ma już żadnej nadziei. Sami często powtarzają, że jeśli przeżyli wojnę, to przeżyją już wszystko. Śledząc losy rodziny Lindnerów, czułam ogromny smutek i współczucie, zakończenie również nie należy do happy endów. __________ Podsumowując, "Nowy początek" to dobra powieść historyczna, nie znajdziemy tu jednak ukojenia i pocieszenia, z każdą stroną powieści czujemy się coraz bardziej przytłoczeni, ale dzięki temu możemy poczuć klimat tamtych lat. 
7;Jestem wielkim fanem wywiadów i cieszę się, że mogłem przeczytać taką pozycję wydaną przez moje ulubione wydawnictwo. Mogę jedynie nieśmiało zaproponować, żeby Fabryka Słów wydawała częściej rozmowy ze swoimi największymi autorami. Z chęcią poczytam i poznam bliżej także innych bestsellerowych autorów Fabryki.  Po drugiej stronie książki podobało mi się z dwóch najważniejszych dla wywiadu powodów. Po pierwsze autor pytań był doskonale przygotowany i w książce znajdziemy naprawdę ciekawe pytania. Zarówno te skupiające się na osobie autora, jak i te o samą twórczość. Dzięki temu czytelnik może naprawdę dobrze poznać młodość Andrzeja Pilipiuka oraz jego losy, aż do stania się znanym pisarzem. Łatwiej jest zrozumieć samego autora oraz pośrednio, co wpłynęło na kształt, jaki przybrała jego twórczość. Z kolei pytania o działalność literacką pozwalają zajrzeć za kulisy pracy i poznać chociażby genezę najważniejszych bohaterów książek Andrzeja Pilipiuka.  Drugim z powodów, dla których wywiad jest ciekawy to osoba bohatera wywiadu. Nie będę oceniał poglądów Andrzeja Pilipiuka, bo nie zawsze zgadzam się z jego zdaniem. Nie sposób za to nie docenić, jak wyjątkowa to postać. Zarówno poprzez swoje zainteresowania i pasje, jak i sam sposób bycia. Naprawdę z miłą chęcią czytałem o pasji do czytania, a przede wszystkim tworzenia książek. Każdy książkoholik znajdzie w tym miejscu płaszczyznę porozumienia z autorem. Ponadto, dla tych zainteresowanych pójściem w ślady Andrzeja Pilipiuka, autor zawiera szereg podpowiedzi i wskazówek, jak zostać zawodowym pisarzem w Polsce. Myślę, że to cenna wiedza.  Oczywiście fani twórczości autora będą mieli okazję, jak już wspomniałem wyżej, zajrzeć za kulisy pracy autora i poznać genezę najważniejszych bohaterów, jak Jakub Wędrowycz, Robert Storm, czy doktor Skórzewski oraz najbardziej znanych powieści i opowiadań. Ten swoisty making of to prawdziwy rarytas dla fanów literatury tworzonej przez Andrzeja Pilipiuka.  Spędziłem naprawdę miłe chwile przy tym wywiadzie i cieszę się, że taka pozycja powstała. Oby Fabryka Słów poszła za ciosem i na 20 lecie wydawnictwa pozwoliła swoim czytelnikom na bliższe poznanie kolejnych najbardziej znanych swoich autorów. Z chęcią przeczytam. 
7;Reportaże Grzywaczewskiego to podróż po dawnych ziemiach polskich. Autor stworzył zbiór wspaniałych (czasem przerażających i smutnych, innym razem wesołych i sentymentalnych) opowieści ludzi zamieszkujących tereny przygraniczne.  Znaczna część książki poświęcona jest obszarom południowo-wschodnim, co mnie jako miłośniczkę tych terenów bardzo ucieszyło. Jednak czuję (pewnie podobnie jak wielu czytelników) niedosyt opowieści o ziemiach zachodnich. Narodowy sentyment przybliża nas do Wschodu, a tyle ciekawej historii czeka na opowiedzenie z drugiej strony kraju. Może to temat na kolejne reportaże Grzywaczewskiego? Z chęcią bym po nie sięgnęła.  Książkę gorąco polecam. Autor posługuje się piękną polszczyzną i jest świetnym słuchaczem, co powoduje, że czytanie jego reportaży to ogromna przyjemność. 
7;"Enklawa" to moje pierwsze spotkanie z twórczością Ove Løgmansbø, a już któreś z kolei spotkanie z twórczością Remigiusza Mroza. Tym razem wybrałam się w podróż aż na Wyspy Owcze. Wyspy Owcze ze wszystkich stron otoczone są Oceanem Atlantyckim. Uznawane są za jedno z najbezpieczniejszych miejsc na świecie. Od 1988 roku zdarzyło się tam tylko jedno morderstwo. Do czasu kiedy znalezione zostaje ciało nastolatki. Niebawem okazuje się, że znika jeszcze jedna dziewczyna. Kto jest winny? Sprawcy trzeba szukać wśród mieszkańców, gdzie w zasadzie każdy każdego zna. Sprawa nie jest prosta jak to w każdym zamkniętym gronie. Do tego wszystkiego w tej małej społeczności pojawia się temat narkotyków. O tyle o ile w całej książce jest kilka zwrotów akcji i cała historia jakoś się toczy to sama końcówka zdecydowanie mnie zaskoczyła. Z chęcią wybiorę się teraz na Połów. 
7;To moje pierwsze spotkanie z twórczością autora i muszę przyznać, że jestem usatysfakcjonowany.  Niby Watykan a jednak walka o władzę nie różni się zbytnio od zwykłych politycznych rozgrywek w innych państwach. Taką przynajmniej wizję konklawe roztacza przed nami autor. Tylko w Watykanie większość politycznych rozgrywek i brudów nigdy nie ujrzą światła dziennego. Dla mnie political fiction na najwyższym poziomie. Choć książka ma minusy - od razu można się domyślić kto zostanie wybrany papieżem (tylko droga do tego obfitująca w niespodziewane zwroty akcji nie jest wiadoma). Idzie się też domyśleć, że po wyborze zostanie spuszczona "ostateczna bomba" i choć przestrzeliłem z tym co to może być to też zaskoczenia nie było. Bardzo mi się podobał sposób narracji autora. Akcja jest przedstawiona z perspektywy jednej osoby bez mieszania w czasie co bardzo mi pasuje. Świetna książka. 
7;Pinokio dla dorosłych. Klasyczna bajka w mocno krzywym, makabryczno-brutalno-erotycznym zwierciadle. Wszystko z dużym dystansem i humorem.  W środku różne style rysunku, jak i formy komiksowe. Niema część komiksu o samym Pinokiu podobała mi się znacznie bardziej niż przygody karalucha, które przeplatają i uzupełniają tę dziwaczną, w pozytywnym tego słowa znaczeniu, opowieść. W sumie to kawał solidnej komiksowej rozrywki. 
7;„Diabły Vegas” to drugi, ale nadal nie ostatni tom serii „Diabły Nevady” autorstwa Martyny Keller. Wbrew pozorom te książki nie mają nic wspólnego z mafią, jak wielu czytelnikom (mi również) wydawało się na początku. Autorka zabiera nas do świata dwóch sportów – boksu oraz łyżwiarstwa figurowego. To dwie skrajnie różne dyscypliny. Pierwsza niezwykle brutalna i pełna negatywnych emocji. Druga – subtelna i delikatna. Bohaterowie tej powieści są skrajnie różni i przyznam szczerze, że śmiało można by było zamienić ich sportami, ponieważ to, czym zajmują się na co dzień jest nieadekwatne do sportu, jaki uprawiają.  Drugi tom to kontynuacja losów Mercy Stone i Gabriela Crade’a. Wcześniej kobieta zdecydowała za nich oboje i odeszła od mężczyzny, więc każdy z nich poszedł w swoją stronę. Po dwóch latach ponownie się spotykają, gdy przychodzi im walczyć o miano sportowca roku. Gabriel jest teraz jednym ze słynnych owianych tajemnicą „Diabłów Vegas”, a jego kariera nabrała szybkiego tempa. Mercy również nie próżnowała przez ten czas. Oboje są sławni, piękni i bogaci. Poza tym zdobywają nagrody na różnych ważnych zawodach sportowych. Żadne z nich jednak nie jest w pełni szczęśliwe. Niby się nienawidzą, a jednak coś bardzo ich do siebie przyciąga. Niestety należą do wrogich sobie klubów sportowych…  Pierwsza część mnie nie kupiła, natomiast ta wypadła moim zdaniem nieco lepiej. Widać, że Autorka zrobiła progres. Nie ma cały czas powtarzających się dialogów i trochę więcej się dzieje, przynajmniej chwilami. Nie spodziewajcie się jednak pędzącej cały czas akcji, bo tu tego nie znajdziecie. Bywają jednak momenty, gdy robi się zdecydowanie ciekawiej, a nawet niebezpiecznie. Ogólnie tą część czytało mi się dużo lepiej niż pierwszy tom. Mam wrażenie, że relacja, która łączy oboje bohaterów jest jakaś taka mroczna i tajemnicza. Podobnie, jak wobec „Diabłów Reno” tak i teraz mam mieszane uczucia. Niby mi się podobała, ale z drugiej strony coś odrobinę mi nie grało. Nie powiem, że ta część była nudna, bo tak nie było. Podobał mi się kierunek, który obrała Autorka w kwestii relacji Mercy i Gabriela. Czekam na kolejną część i liczę na to, że jeden z wątków, który nie do końca został wyjaśniony, ujrzy w nim światło dzienne. Sądząc po tym, co się działo, tak powinno się stać. 
10;Tomik powstał dzięki stypendium ZAIKS. Poezja intelektualna. Porusza newralgiczne struny człowieczeństwa. 
10;Subtelna poezja, nawiązywanie do świata przyrody. Polecam! 
8;U mnie ciekawych debiutów ciąg dalszy. Tym razem trafiłam na komedię detektywistyczną. Okładka w barwach jesiennych w sam raz na tę porę roku.   Wrocław. 25-letnia Marta wyprowadza się z domu rodzinnego. Trafia do kawalerki w której jej uwagę zwraca obraz słynnego malarza. Marta jest zachwycona małym,skromnym mieszkankiem. Na co dzień dziewczyna jest lektorką języka angielskiego w prywatnej szkole Urban Class. Niespodziewanie cenny obraz ginie z jej domu. Marta analizuje sytuację i przeprowadza prywatne śledztwo. Uruchamia "Misję ratunkową o kryptonimie Suchy". Dziewczyna postanawia porozmawiać ze wszystkimi mieszkańcami kamienicy. Niestety ale to ślepy zaułek. Marta o pomoc w sprawie kradzieży prosi sąsiada Adama - należy on do grupy Niezrzeszonych Dziennikarzy Śledczych. Jaką aferę wspólnie odkryją? Kto będzie w nią zamieszany - uczniowie,sąsiedzi,właściciel mieszkania a może firma kurierska która pomagała przy przeprowadzce?  Autorce gratuluję świetnego debiutu. Uśmiałam się momentami z tekstów i zwrotów.  "Kiedy próbowałam ruszyć mój wóz spod okien jednej z placówek ZUS, cham zaczął bezwstydnie pierdzieć i roztaczać wokół woń smrodliwych gazów!...  Biedni ludzie myśleli, że, za pomocą tego osobliwego happeningu, postanowiłam oprotestować pewne kwestie związane z urzędniczą działalnością instytucji."  "Kleptoman? - zdziwiła się Basia. - Nie rozumiem. Że co? Że on ma bzika na punkcie klepania?"  Zabawne sytuacje,cięte riposty - czyta się szybko i przyjemnie. A zakończenie wskazuje,że...  Polecam! 
4;Nie była to zbyt porywająca lektura, momentami tak głupia, że nie wierzyłam w to, co czytam. Ale podobała mi sie bardziej, niż pierwowzór Blanki Lipińskiej, bo dużo razy doprowadziła mnie do śmiechu. 
7;Całkiem udany debiut. Książka jest ciekawa, nieschematyczna, czyta się ją lekko i przyjemnie. Z pewnością przedstawiona historia jest nieco przerysowana i mało prawdopodobna, jednak w niczym to nie przeszkadza w odbiorze. Autorka fantastycznie oddała klimat Zakopanego i urok gór. Co do zwyczajów i sposobie kojarzenia par w zakopiańskich rodzinach mam nadzieję, że jest to tylko fikcja literacka... Zakończenie bardzo zaskakujące, z pewnością sięgnę po kolejną część 😊 
7;Cztery kobiety i oni - mężowie-oszuści.   Przesłuchałam tę książkę. To nie jest jakieś wybitne dzieło, ale muszę przyznać, że bardzo przyjemnie mi się tego słuchało. Lekka, momentami smutna, momentami zabawna. Dobra na jesienny wieczór. 
7;„Ekstremista” Remigiusza Mroza to kolejny tom cyklu z Gerardem Edlingiem. Remigiusz Mróz to bardzo płodny pisarz. Nie czytam wszystkiego co wydaje. Nie ma szans by mnie jako czytelnika zawłaszczył. „Behawiorystę” przeczytałam pięć lat temu. To kryminał, który stawia przed czytelnikiem moralny dylemat angażując go emocjonalnie do granic. Mrozi i pozostawia odmrożenia w psychice. „Iluzjonistę” przeczytałam prawie dwa lata temu. Kryminalny majstersztyk.  Nie mogłam więc nie sięgnąć po „Ekstremistę”. Tym razem zamiast czytać słuchałam Roberta Jarocińskiego. Dzięki temu poznałam fabułę. Słuchało się bardzo dobrze. Ze świadomością wykorzystania każdej chwili, kiedy nie można wziąć książki do ręki. Historia mnie nie rzuciła na kolana. Możliwe, że nie przeczytałabym książki.  Najbardziej interesujący był wątek relacji pomiędzy Gero i Gochą. Reszta przegadana, ale jak przegadana. Remigiusz Mróz to niebywale inteligentny autor. Każda jego powieść jest dopracowana w szczegółach. Tym razem aż za bardzo. Jak dla mnie za mało emocji, które są dla mnie najcenniejsze w fabule. Za to podobał mi się epilog. Napiję się dzisiaj lampkę wina. Dlaczego? Przeczytajcie „Ekstremistę”. 
8;O "Cudownym Chłopcu" dowiedziałam się stosunkowo niedawno, jednak od samego początku byłam pewna, że muszę po niego sięgnąć. Sheff opisując historię swojego syna, wykazał się naprawdę wielką odwagą. Przez całą książkę widać, że czas uzależnienia Nica był nie tylko dla autora, ale dla całej jego rodziny wyjątkowo trudny. Książka jest zbiorem bardzo osobistych przeżyć. Opisuje emocje, które większość z nas pewnie wolałaby zachować dla siebie. Bardzo podziwiam Davida Sheffa za to, że postanowił podzielić się czymś tak trudnym, a wszystko to, aby zasygnalizować rodzinom w podobnej sytuacji, że nie są w tym same i zawsze istnieje szansa, na lepszą przyszłość. Historia Nica jest naprawdę poruszająca. Autor pokazuje nam dwa oblicza chłopaka: jedno życzliwe i kochające, a drugie zagubione i nieco bardziej mroczne. Przez całą książkę czułam pewien rodzaj smutku i bezradności, a skoro już czytelnik, który nie miał bezpośredniego kontaktu z tymi wydarzeniami, tak się czuje, to nie jestem w stanie wyobrazić sobie, jak silne musiały być emocję rodziny Sheff. "Cudowny Chłopiec" to wzruszająca i szokująca książka, która od pierwszej do ostatniej strony jest prawdziwa. Choć ma ona w sobie dużo bólu, pojawia się w niej również promyk optymizmu. Widać, jak trudną drogę przeszedł Sheff, oraz że jego opisy są od początku do końca szczere. Myślę, że "Cudowny Chłopiec. Mój uzależniony syn" to wspaniała, pełna emocji historia, która zmusza do refleksji. Książka szczera do bólu, ale równocześnie niosąca nadzieję — i za to mogę Wam ją serdecznie polecić. 
8;Nie ukrywam, że byłam bardzo sceptyczna w stosunku do tej książki. Głośno zastanawiałam się nad sensem wydawania tekstów, w których mówi się o samych złych rzeczach - o tym, jak nam, kobietom, jest źle. Przecież nie dostaniemy recepty na wszelkie zło, jakie nas dotyka. Autorka na pewno nie powie nam, jak żyć. W końcu nie tylko w Polsce jest źle, nie tylko w Polsce kobiety spotykają się z dyskryminacją, zarabiają mniej, nie są traktowane poważnie, a wszelkie ich niedyspozycje traktuje się jak fanaberie. A potem stwierdziłam, że rzucę okiem na tę książkę, bo wszyscy o niej mówią. I przepadłam.  „Też tak mam” przeczytałam w trzy godziny. Pochłaniałam stronę za stroną, co chwilę ocierając łzy. Przy niektórych historiach musiałam odłożyć lekturę na chwilę i odetchnąć kilka razy. Ostatnich zdań książki nie widziałam dobrze, bo płakałam już na całego. Moje serce zostało rozdarte na setki kawałeczków, a żal do systemu i do społeczeństwa, które pozwala na te wszystkie rzeczy, okazał się niewyobrażalny. Niektóre historie bohaterek przypominały mi trochę moje własne przeżycia, niektóre przywiodły mi na myśl bliskie mi osoby, które również spotkały się z niesprawiedliwością ze względu na płeć. Bo bycie kobietą jest cholernie trudne. Serio. Zwłaszcza, gdy żyjemy w patriarchacie, gdzie bolesne miesiączki są wyśmiewane (bo „przecież to normalne, że boli!”), niechęć do posiadania dzieci uznaje się za chwilowy kaprys („zmienisz zdanie, posiadanie dzieci to sens życia!”), a za molestowanie seksualne czy gwałty jesteśmy odpowiedzialne MY (bo „sukienka była za krótka”, bo „było już późno”, bo „nie powinnaś tam chodzić sama”).  Czytanie tej książki zabolało. Sprawiło, że poczułam się bezradna i tak bardzo wściekła, że mogłabym kogoś walnąć. A potem pomyślałam, że na pewno niejedna czytelniczka Magdy Kostyszyn poczuła to samo. A jeśli jest nas dwie, trzy, dziesięć, pięćset... to znaczy, że może da się to jakoś zmienić? Może faktycznie razem damy radę?  „Też tak mam” nie mówi, jak radzić sobie z trudnymi sytuacjami. Raczej uzmysławia, z czym kobiety muszą się codziennie mierzyć, uwrażliwia. Książka nie jest też specjalnie obszerna, ale dla mnie okazała się wystarczająca. Od dzisiaj będę ją polecała każdej osobie, która zaśmieje się z matki niepełnosprawnego dziecka, która z lekceważeniem powie o depresji poporodowej czy załamaniu nerwowym oraz takiej, dla której nierówna płaca ze względu na płeć to coś normalnego, bo przecież „faceci zawsze zarabiali więcej”. Nie. To nie jest normalne. 
5;Na początku nie wiesz zbyt wiele o Sinclairach. Opis znajdujący się z tyłu książki zawiera jedynie kilka zdań z pierwszej strony powieści. Myślę, że był to genialny zabieg, bo przez całą książkę, nie wiemy, do czego zmierza fabuła. Nie mamy żadnego punktu odniesienia, nie wiemy, gdzie ma rozpocząć się akcja, nie jesteśmy świadomi, co Lockhart dla nas przygotowała. Chociaż z początku "Łgarze" wydawali mi się intrygujący, szybko zaczęłam się nudzić. Gdyby nie zapewnienia przyjaciółki, że zakończenie książki jest szokujące i niespodziewane, jestem prawie pewna, że nie dokończyłabym czytać. Akcja była bardzo powolna, szczególnie jak na tak krótką książkę (około 250 stron). Czymś, co najbardziej spodobało mi się w "Byliśmy Łgarzami" był zdecydowanie styl autorki. Niektóre części zdań oddzielone były od innych, występowały wyliczenia i powtórzenia, dzięki czemu przez cały czas (nawet w tych nudniejszych momentach) towarzyszył mi pewien niepokojący nastrój. Zupełnie jakby zaraz coś miało się stać... Bohaterowie, czyli tytułowi "łgarze", nie do końca mi się spodobali. Wydaje mi się, że wykreowani byli w bardzo płytki sposób. Zabrakło mi czegoś więcej, jakichś emocji, czy rozwinięcia ich charakteru. Wszyscy byli dość irytujący i przez to często odczuwałam frustrację. Zakończenie książki naprawdę mnie zaskoczyło. Było zupełnie inne, niż się spodziewałam i przez kilka minut po przeczytaniu ostatnich stron powieści nie mogłam uwierzyć w to, co właśnie się wydarzyło. Ale... jak to?? Nie mogłam wyjść ze zdziwienia, i mogę śmiało powiedzieć, że było to jedno z najbardziej niespodziewanych zakończeń, jakie spotkałam w moim książkowym życiu. Nie mogę nazwać "Łgarzy" dobrą książką, ale nie powiem też, że jest ona zła. Chyba po prostu znajduje się, gdzieś pomiędzy. 
2;"NIEKTÓRE z ataków terrorystycznych, które dotknęły Europę w ostatnich latach, przeprowadzili imigranci lub ich potomkowie." Myślę, że ten cytat dobrze oddaje styl i wiarygodność książki. 
7;Trochę się bałam tej książki. Mama niezbyt dobre doświadczenia czytelnicze z laureatami nagrody Nike z ostatnich dwóch lat. Ale problematyka i kulturą Śląska interesuję się od lat.  No, to dobra, czytamy! Muszę powiedzieć, że z każdą stroną czytało mi się ten reportaż a zarazem powieść o losach rodziny autora coraz lepiej i smakowiciej. Może nie ze wszystkimi tezami czy opiniami Rokity się zgadzam. Z kilkoma jednakże tak i to bardzo. Kraina zwana Śląskiem to dzisiaj skomplikowane pojęcie. Śląsk był tyle razy dzielony, łączony, że ma rację jeden z rozmówców mówiąc, iż on granicy nigdy nie przekraczał, to granica przekraczałam jego. A historie rodzin są takie, że w zasadzie każda ma tam "dziadka z Wermachtu" i każda niedobre doświadczenia w opowiadaniu o swoich korzeniach. Zawsze bowiem komuś coś nie pasuje. Najważniejsza teza autora to to, że śląskość od lat jest rozpuszczana w... polskości. Śląsk ze swoja kulturą, godką, obyczajami znika nam w oczach. A Ślązakiem jest ten, kto tam mieszka. jak sam autor. Warto przeczytać, zwłaszcza, że całość napisana piękną, żywą polszczyzną z niewielkimi wtrętami godki. Załączone mapki bardzo pomagają w poruszaniu się w tym historyczno-politycznym gąszczu. 
8;Chris Colfer najpierw dał mi się poznać jako aktor, a kiedy zobaczyłam, że jest on także autorem kilku książek, po prostu oszalałam ze szczęścia! Ponad rok temu przeczytałam pierwszą część "Krainy Opowieści", która naprawdę mi się podobała, dlatego teraz, w związku z #pozytywnymaraton, postanowiłam sięgnąć po drugi tom serii - "Powrót czarnoksiężnicy". Co się stanie, gdy wszystkie znane postacie z baśni wrzucimy do jednej książki? Jeśli wyobraziliście sobie teraz chmarę śpiewających w środku lasu księżniczek, to spokojnie, u Colfera wcale to tak nie wygląda. "Kraina Opowieści" co prawda miesza wiele klasycznych baśni i tworzy z nich jedną spójną opowieść, jednak autor zadbał o to, aby każdego z bohaterów nieco zmodyfikować ( np. Czerwony Kapturek ma swoje królestwo, a Złotowłosa jest poszukiwana przez władze). Książka stała się dla mnie czymś w rodzaju "Co by było, gdyby...?". Poznawanie starych i dobrze mi znanych bohaterów na nowo, sprawiło mi naprawdę dużo radości. Nowi bohaterowie, Alex i Conner, są odważni, ciekawi świata i naprawdę uroczy! Po prostu wzorowi główni bohaterowie książkowej serii dla dzieci, którzy idealnie wpasowali się do baśniowego świata. Czymś, za co naprawdę uwielbiam "Krainę Opowieści" jest jej ciepło. Doceniam to szczególnie teraz, gdy większość książek, które czytam, należą raczej do (mniej lub bardziej) poważniejszych pozycji. U Colfera wszystko jest takie proste i lekkie. Przygody bohaterów były naprawdę ekscytujące i przyjemne do czytania. W trakcie "Powrotu czarnoksiężnicy" nie odczułam nawet najmniejszej dozy stresu - przez powieść po prostu się płynęło. Jeśli kiedykolwiek poczujecie nostalgię i chęć powrotu do dzieciństwa, to gwarantuję, że Chris Colfer zabierze Was prosto do przeszłości, gdzie znowu spotkacie swoich ulubionych (i kilku nowych, ale równie ciekawych) bohaterów. 
7;"Nieodgadniony" to pełna zagadek pierwsza część serii Maureen Johnson opowiadającej o Akademii Ellinghama. Książka zaczęła się dla mnie dość pozytywnie. Przyjazd do nowej, elitarnej szkoły, chęć rozwiązania dziwnej zagadki sprzed lat, odważna i ciekawska bohaterka, która interesuje się zbrodnią — wszystko to złożyło się na nieco tajemniczy klimat powieści. Najbardziej podobały mi się jednak retrospekcje, które powracały do 1936. roku do momentu, gdy córka i żona założyciela Akademii zostały porwane. Rozdziały ukazujące sytuację Ellinghamów były intrygującymi przerywnikami, które od razu mi się spodobały. Główny wątek, historia Stevie, na początku również zdawał mi się ciekawy, jednak szybko odczułam pewnego rodzaju monotonię. Początek bardzo się dłużył. Bohaterka powoli poznawała innych bohaterów i swoje otoczenie. Z jednej strony to duży minus - przez pewien czas brakowało mi większej akcji, a z drugiej plus - autorka od razu stara się zasypać nas podstawowymi informacjami tak, aby wszystkie ważniejsze fakty znalazły się już na początku powieści. Bohaterowie są w większości naprawdę ciekawi, jednak znalazło się też kilka irytujących postaci (np. Ellie, której nie mogłam znieść od samego początku). Stevie, główną bohaterkę, odebrałam naprawdę pozytywnie. Była ona ambitna, zaangażowana i odważna, jednak czasem pokazywała też nieco wrażliwszą stronę. Autorka wplotła w fabułę kilka ważnych wątków jak np. ataki paniki u głównej bohaterki. Widać, że Johnson chciała pokazać, jak ważne w obliczu problemów psychicznych jest sięganie po pomoc (bohaterka mierzy się z nimi już od dawna, bierze potrzebne leki etc.). "Nieodgadniony" to początek naprawdę ciekawie zapowiadającej się serii. Choć po przeczytaniu nie czułam potrzeby, jak najszybszego sięgnięcia po kolejną część, jestem pewna, że niedługo to zrobię. 
8;Bardzo bardzo dobra książka. Szybko się czyta, a same przemyślenia na jej temat trwają później z dobre kilka godzin. Świetnie ukazany problem przemocy, przedstawienie tego od strony ofiary wprowadzało mnie za każdym razem w osłupienie. Pouczająca i uświadamiająca bardzo wiele ważnych rzeczy. Po prostu cudowna. Nie wkręciłam się jednak na tyle by dać jej więcej gwiazdek, ani nie uroniłam łez tak jak mówione mi było. Nie wiem co można powiedzieć o niej więcej, napewno będę jeszcze do niej wracać i to wielokrotnie. 
6;Fabularyzowany komiks biograficzny przedstawiający losy jednego ze znanych minimalistów, Ludwiga Mies van der Rohego. Nie jestem ekspertem od architektury, ale lektura była ciekawa,  bo i postać głównego bohatera zdecydowanie do takich należała. Ciekawe ukazanie dążeń i zawodowych realizacji architekta podczas dziejowej zawieruchy. Ilustracje realistyczne - solidna robota, ale bez fajerwerków. Solidny komiks. 
5;Zgodnie z opisem śledzimy losy tytułowego rajdowca - jego wzloty i upadki na polu zawodowym, relacje z kolegami i ciężko chorą żoną. Jest trochę zabawnie, trochę smutno, ale w sumie to chyba nie do końca przekonująco, bo ani razu się nie zaśmiałem, ani zbytnio nie zmartwiłem. Można przeczytać, ale nie jest to pozycja obowiązkowa. 
10;"Pieniądze posiadają niewyobrażalną moc, a w blasku monet nikną nawet najbardziej płomienne ideały".    Czekałam cierpliwie kilka długich lat na to, aby Krzysztof Spadło przedstawił wszystkim czytelnikom fenomenalnego cyklu więziennej epopei, historię człowieka zagadki. Postaci, którą wielu utożsamia z wrodzonym złem, nikczemnością i brakiem jakichkolwiek zasad moralnych. Jak się okazuje, to wyobrażenie nie oddaje głębi złożoności osobowości mężczyzny, którego przydomek będący jednocześnie tytułem książki jest tak niezwykle symboliczny. Śmiem twierdzić, że "Karmazynowy kniaź" zdeklasował na niemal każdej płaszczyźnie pozostałe książki z cyklu "Spin off Skazaniec", plasując się na zaszczytnym pierwszym miejscu.  Krzysztof Spadło to "łowca wrażeń i kolekcjoner miłych wspomnień, któremu pisanie sprawia frajdę". Autor zadebiutował zbiorem opowiadań zatytułowanym "Marzyciele i pokutnicy". Jest jedynym pisarzem, który wydał w Polsce jednocześnie książkę papierową, audiobooka, różnorodne e-wydania, oraz film krótkometrażowy promujący "Skazańca".  Rok 1923. Ze sprawą zabójstwa policjanta na służbie zostaje powiązany Wiktor Kozłowski, syn kaliskiego magnata. Tak rozpoczyna się historia człowieka, który opętany bolszewicką propagandą, opracowuje swój własny manifest ideologiczny, który w późniejszych latach komunizmu, staje się swoistą wyrocznią dla innych. Nie bez przyczyny nazwany "Karmazynowym kniaziem", nie oglądając się za siebie, łapie szanse jakie daje mu szczodry los, będąc coraz bliżej zaspokojenia swojej ambicji władzy.   Czy "Opatrzność kocha złoczyńców"? Jestem przekonana, że każdy czytelnik znający historię Ropucha, odpowie twierdząco na to pytanie. Pytanie, które nabiera jednak zupełnie nowego wydźwięku, gdy pozna się losy Wiktora Kozłowa, dla którego historii słowem kluczem jest właśnie wspomniana wyżej "opatrzność". Życiorys tego stuprocentowego antybohatera jest bowiem tak mocno rzeczywisty i tak mocno zakorzeniony w realnym świecie, że podczas lektury czasami zapominałam, że to jedynie fikcja literacka zrodzona w niezwykle kreatywnej głowie Krzysztofa Spadło. Już podczas poznawania zwykłych i zarazem niezwykłych losów Skazańca, wiedziałam bowiem, że jego były przyjaciel to wyraźny antagonista, ale to, co zostało przedstawione w tej książce, zupełnie wykracza poza zakres moich wyobrażeń. Historia Wiktora Kozłowskiego fascynuje, podobnie jak fascynuje nas zło. Fascynuje bo bardzo rzadko mamy okazję literacko towarzyszyć tak długiej egzystencji, tak barwnemu życiu, człowieka o budzącej postrach naturze. To oprócz Stefana Żabikowskiego, najbardziej wyrazista kreacja, jaką stworzył autor w swojej dotychczasowej twórczości.  Nie wyobrażam sobie książek Krzysztofa Spadło bez charakterystycznego dla pióra autora, mocnego zakorzenienia losów danej postaci w realiach epoki. Biorąc bowiem jego każdą powieść do ręki, czekam na liczne historyczne smaczki, które budują klimat całej opowieści. Tym razem autor również nie zapomniał o tej warstwie, fundując czytelnikowi mnóstwo odwołań do ciekawych postaci i wydarzeń mających wpływ na losy świata. Dla przykładu wspomnę tu o postaci Fritza Plattena, którego historia wydaje się być naznaczoba chichotem losu, o pewnym haniebnym miejscu kaźni o nazwie Kołyma, czy też o obchodzie Święta Pracy w II Rzeczypospolitej. Tych smaczków, do których przyzwyczaił nas Krzysztof Spadło jest w tej książce o wiele więcej, a radość z ich odkrywania, po prostu bezcenna.  "Karmazynowy kniaź" to powieść dwutomowa, którą można czytać bez znajomości cyklu "Skazaniec". Nie da sie jednak ukryć, że to właśnie czytelnicy znający historię Ropucha, będą mieli z jej lektury najwięcej literackiej przyjemności. Tym bardziej, że w książce, w pewnym momencie pojawia się retrospekcja prowadząca do roku 1945, do więzienia we Wronkach, prosto do Stefana Żabikowskiego. Poza tym, trzeba podkreślić, że obydwa tomy różnią się od siebie dynamiką akcji, a drugi z nich wprowadza wielki twist, po którym wydarzenia wkraczają na zupełnie nowy tor, na którego końcu czeka widowiskowy finał.  Zaskoczyła mnie cała życiowa droga Wiktora Kozłowa. Zaskoczyło mnie to, jak Krzysztof Spadło realistycznie wpasował tę złożoną postać w realia burzliwej epoki XX wieku i powiązał ją z wieloma znanymi nam dziejowymi wydarzeniami. Zszokowała mnie pogłębiona psychologiczna kreacja tego bohatera, dla którego władza była wszystkim. A na koniec lektury "Karmazynowego kniazia" na mojej twarzy pojawił się uśmiech i odtąd pewna czołowa postać światowej polityki już zawsze będzie mi się kojarzyła z tą właśnie książką. Chapeau bas Krzysztof Spadło, twoje książki to prawdziwa literacka uczta!  https://www.subiektywnieoksiazkach.pl/ 
10;"Pieniądze posiadają niewyobrażalną moc, a w blasku monet nikną nawet najbardziej płomienne ideały".    Czekałam cierpliwie kilka długich lat na to, aby Krzysztof Spadło przedstawił wszystkim czytelnikom fenomenalnego cyklu więziennej epopei, historię człowieka zagadki. Postaci, którą wielu utożsamia z wrodzonym złem, nikczemnością i brakiem jakichkolwiek zasad moralnych. Jak się okazuje, to wyobrażenie nie oddaje głębi złożoności osobowości mężczyzny, którego przydomek będący jednocześnie tytułem książki jest tak niezwykle symboliczny. Śmiem twierdzić, że "Karmazynowy kniaź" zdeklasował na niemal każdej płaszczyźnie pozostałe książki z cyklu "Spin off Skazaniec", plasując się na zaszczytnym pierwszym miejscu.  Krzysztof Spadło to "łowca wrażeń i kolekcjoner miłych wspomnień, któremu pisanie sprawia frajdę". Autor zadebiutował zbiorem opowiadań zatytułowanym "Marzyciele i pokutnicy". Jest jedynym pisarzem, który wydał w Polsce jednocześnie książkę papierową, audiobooka, różnorodne e-wydania, oraz film krótkometrażowy promujący "Skazańca".  Rok 1923. Ze sprawą zabójstwa policjanta na służbie zostaje powiązany Wiktor Kozłowski, syn kaliskiego magnata. Tak rozpoczyna się historia człowieka, który opętany bolszewicką propagandą, opracowuje swój własny manifest ideologiczny, który w późniejszych latach komunizmu, staje się swoistą wyrocznią dla innych. Nie bez przyczyny nazwany "Karmazynowym kniaziem", nie oglądając się za siebie, łapie szanse jakie daje mu szczodry los, będąc coraz bliżej zaspokojenia swojej ambicji władzy.   Czy "Opatrzność kocha złoczyńców"? Jestem przekonana, że każdy czytelnik znający historię Ropucha, odpowie twierdząco na to pytanie. Pytanie, które nabiera jednak zupełnie nowego wydźwięku, gdy pozna się losy Wiktora Kozłowa, dla którego historii słowem kluczem jest właśnie wspomniana wyżej "opatrzność". Życiorys tego stuprocentowego antybohatera jest bowiem tak mocno rzeczywisty i tak mocno zakorzeniony w realnym świecie, że podczas lektury czasami zapominałam, że to jedynie fikcja literacka zrodzona w niezwykle kreatywnej głowie Krzysztofa Spadło. Już podczas poznawania zwykłych i zarazem niezwykłych losów Skazańca, wiedziałam bowiem, że jego były przyjaciel to wyraźny antagonista, ale to, co zostało przedstawione w tej książce, zupełnie wykracza poza zakres moich wyobrażeń. Historia Wiktora Kozłowskiego fascynuje, podobnie jak fascynuje nas zło. Fascynuje bo bardzo rzadko mamy okazję literacko towarzyszyć tak długiej egzystencji, tak barwnemu życiu, człowieka o budzącej postrach naturze. To oprócz Stefana Żabikowskiego, najbardziej wyrazista kreacja, jaką stworzył autor w swojej dotychczasowej twórczości.  Nie wyobrażam sobie książek Krzysztofa Spadło bez charakterystycznego dla pióra autora, mocnego zakorzenienia losów danej postaci w realiach epoki. Biorąc bowiem jego każdą powieść do ręki, czekam na liczne historyczne smaczki, które budują klimat całej opowieści. Tym razem autor również nie zapomniał o tej warstwie, fundując czytelnikowi mnóstwo odwołań do ciekawych postaci i wydarzeń mających wpływ na losy świata. Dla przykładu wspomnę tu o postaci Fritza Plattena, którego historia wydaje się być naznaczoba chichotem losu, o pewnym haniebnym miejscu kaźni o nazwie Kołyma, czy też o obchodzie Święta Pracy w II Rzeczypospolitej. Tych smaczków, do których przyzwyczaił nas Krzysztof Spadło jest w tej książce o wiele więcej, a radość z ich odkrywania, po prostu bezcenna.  "Karmazynowy kniaź" to powieść dwutomowa, którą można czytać bez znajomości cyklu "Skazaniec". Nie da sie jednak ukryć, że to właśnie czytelnicy znający historię Ropucha, będą mieli z jej lektury najwięcej literackiej przyjemności. Tym bardziej, że w książce, w pewnym momencie pojawia się retrospekcja prowadząca do roku 1945, do więzienia we Wronkach, prosto do Stefana Żabikowskiego. Poza tym, trzeba podkreślić, że obydwa tomy różnią się od siebie dynamiką akcji, a drugi z nich wprowadza wielki twist, po którym wydarzenia wkraczają na zupełnie nowy tor, na którego końcu czeka widowiskowy finał.  Zaskoczyła mnie cała życiowa droga Wiktora Kozłowa. Zaskoczyło mnie to, jak Krzysztof Spadło realistycznie wpasował tę złożoną postać w realia burzliwej epoki XX wieku i powiązał ją z wieloma znanymi nam dziejowymi wydarzeniami. Zszokowała mnie pogłębiona psychologiczna kreacja tego bohatera, dla którego władza była wszystkim. A na koniec lektury "Karmazynowego kniazia" na mojej twarzy pojawił się uśmiech i odtąd pewna czołowa postać światowej polityki już zawsze będzie mi się kojarzyła z tą właśnie książką. Chapeau bas Krzysztof Spadło, twoje książki to prawdziwa literacka uczta!  https://www.subiektywnieoksiazkach.pl/ 
5;Olek wyjechał z rodzinnego miasta do pracy na wieś. Praca w pensjonacie jest ciężka i czasochłonna ale nie jest monotonna. Chłopak odnajduje się na każdym stanowisku, więc raz zajmuje się koniami w stajni, a raz stoi za barem. Praca ta ma jeden wielki minus, o dziwo jest to kobieta - Anna. Jego szefowa chciałaby od niego więcej, znacznie więcej.  Pewnego dnia do pensjonatu przyjeżdża również Paula. Drobna dziewczyna o dużych, szarych oczach, z mnóstwem piegów i rudymi włosami ma pomagać w kuchni i prowadzić zajęcia z hipoterapii. Dziewczyna nie raz pokazuje że tylko z wyglądu jest delikatna. Ma cięty język i nie boi się ciężkiej pracy.  Nie trudno się domyślić że tych dwoje w końcu przyciągnie do siebie. Olek jest zabawny, ale również opiekuńczy i pomocny. Paula natomiast to uparta i zadziorna dziewczyna. Podobały mi się ich podchody, przekomarzania i małe złośliwości. Przyjemnie czytało mi się o ich początkach. Dużo gorzej było na koniec, gdzie wszystko skończyło się dość szybko, jakby pisane w pośpiechu.  "Sezon na Lisa" to lekka i przyjemna książka, ale nie sadze żeby została że mną na dłużej. Jest dość schematyczna do poprzednich części. Polubiłam Paulę, która była inna od poprzednich bohaterek. Miała prawdziwy cel i dążyła do niego, umiała też się poświęcić a nawet przejąć stery w rodzinnym domu. Olek natomiast wypadł dość nie realnie, był za bardzo idealny aby móc w to do końca uwierzyć. Cały czas miałam to gdzieś z tylu głowy i nie pasowało mi to.  Z całej serii najbardziej podobał mi się drugi tom. Na pewno sięgnę po kolejne książki autorki. W kolejce czeka już na mnie ksoazka świąteczna ❤ 
7;"Chłopak spotyka chłopaka" - to zdanie z przedniej okładki książki idealnie opisuje zawartość tego komiksu. Liceum, spotkanie, rodzące się uczucie - to składniki typowej teen dramy, tylko tyle i aż tyle, bez udziwnień. Urok "Heartstopper" tkwi w jego prostocie. Podobnie zwyczajnych historii było mnóstwo i na kartach książek, opowieści graficznych czy seriali, czy po prostu w życiu. Niezmiennie jednak wzruszają i rozczulają, bo oto obserwujemy jak ktoś odkrywa miłość po raz pierwszy.  Styl autorki jest prosty, ciepły, można powiedzieć, że nawet infantylny, kojarzy mi się z samymi pozytywnymi odczuciami. O stworzenie niektórych kadrów można by posądzić dziecko, a inne zaś dobrze wkomponowałyby się w bazgroły, jakie uczniowie często tworzą na marginesach zeszytów. Sama okładka wygląda jakby była pokolorowana kredką. Szybko udało mi się taką konwencję zaakceptować i polubić. Rysunki dobrze korespondują z treścią, to opowieść o nastolatkach, która wygląda tak, jakby rysował ją jeden z nich. Całość czyta się błyskawicznie, a przebywanie w tym świecie sprawia dużo frajdy.  Podobało mi się, że w niektórych miejscach przestajemy "słyszeć" bohaterów. Następuje po sobie kilka milczących scen, najczęściej z jakąś aktywnością, a czytelnik dopowiada je sobie w głowie, może je uzupełnić własnym doświadczeniem albo przeczuciem, jak to dokładnie mogło wyglądać.  Widać, że Alice Oseman włożyła w swoją pracę dużo serca. Fabuła skrywa w sobie dużo emocji, które z łatwością udzielają się czytelnikowi. Od początku do końca życzyłam bohaterom dobrze. Chciałabym, żeby każdy czytelnik widział tutaj po prostu historię o miłości, a nie coś kontrowersyjnego tylko z tego powodu, że sympatią zapałało do siebie dwóch chłopaków.  Podsumowując, miło spędziłam czas i polecam tę lekturę, bo jest przyjemna w odbiorze. Niemniej nie zachwyciła mnie aż tak, żeby przebierać nóżkami w oczekiwaniu na ciąg dalszy i ocenić 10/10. Myślę, że najbardziej trafi do młodych czytelników i osób, które lubią czytać o wątkach LGBTQ+. "Heartstopper" uczy wrażliwości, choćby za to warto go docenić i poświęcić mu swój czas. 
3;Nie wiem, skąd tak wysokie oceny. Może gdybym przeczytała tę książkę wtedy, kiedy została napisana, czyli te ćwierć wieku temu, też bym sie jarała, szczególnie wątkiem romantycznym i boskim Roarkiem, czy jak mu tam. A tak to zaciskam zęby i zastanawiam się, co tak silna babka po przejściach, do tego policjantka, widzi w gościu, który w najlepszym wypadku jest stalkerem i control freakiem. Gdyby nie ten, pożal sie Boże, wątek romantyczny, książka byłaby nawet spoko. Dość ciekawy wątek kryminalny, fajnie pokazany futurystyczny Nowy Jork, takie oswojone bladrunnerowskie klimaty. Czytało się przyjemnie do momentu, w którym pojawił się ON. I ponoć jest tego ponad 50 tomów i już w trzecim biorą ślub. Tak że ten, raczej nie :D 
7;Bardzo ciekawie napisana biografia. Dużym jej plusem jest szerokie ukazanie tła historycznego, szczególnie Warszawy w latach 1815-1830, w tym rzeczy z pozoru tylko pośrednio związanych z osobą głównego bohatera. Lektura nie tylko dla ludzi zainteresowanych Brodzińskim, ale ogólnie tą epoką. 
7;Czy jeden ze stanów może stać się źródłem niewyczerpanych opowieści? Oczywiście! Udowodnił to Damian Hadaś w swojej książce „Alaska. Przystanek na końcu świata”. Dotychczas na hasło „Alaska” w mojej głowie dochodził do głosu odzew „przystanek”. To efekt oglądanego w latach dziewięćdziesiątych serialu „Przystanek Alaska”, który -nie ukrywam-bardzo lubiłam. Pozostał po nim wizerunek Alaski jako śnieżnego, chłodnego, pełnego łososi i psich zaprzęgów miejsca. Lektura książki autorstwa Damiana Hadasia uświadomiła mi, jak niewiele wiem o tym największym stanie USA. Dlatego cieszę się, że mogłam ją przeczytać.  Damian Hadaś wyjaśnia: „Ta książka nie jest kompendium wiedzy o Alasce, ale raczej zbiorem własnych i cudzych doświadczeń, rozmów oraz legend, w których granice prawdy i mitu dawno się już zatarły. To opowieści o bohaterach, poszukiwaczach przygód, tyranach i ich ofiarach. O przyrodzie, która nadal stawia opór człowiekowi, i o ludziach, którzy niestrudzenie starają się ją ujarzmić, mając pełną świadomość, że i tak nie jest to możliwe”. Z kart utworu „przystanek na końcu świata” jawi się jako kraina pełna kontrastów, w której tradycja zderza się z nowoczesnością. Charakteryzują go trzy cechy: „potężne odległości, ekstremalne warunki oraz trudna do wyobrażenia izolacja”. Autor, dla którego Alaska stała się domem, na kartach książki porusza rozmaite, czasem trudne tematy. Poznajemy między innymi styl życia mieszkańców, szkolnictwo, miejscowe festiwale i konkursy, dowiadujemy się o poszukiwaczach skarbów, złożach ropy naftowej, czytamy o łosiach, niedźwiedziach, łososiach, zorzy polarnej czy zmianach klimatycznych. Przyznajcie, niejeden z nas, chciałby, aby- tak jak u niedźwiedzi-okrągłe kształty były w modzie, a otyłość powodem do dumy. A czy ktoś z was odważyłby się pozować do zdjęcia w samej bieliźnie, gdy temperatura wskazuje minus czterdzieści stopni, żeby wstąpić do elitarnego klubu „40 Below”? Książkę czyta się jak dobrą powieść przygodową. Lekturze towarzyszą rozmaite emocje od zachwytu przez radość po strach. Całość napisana prostym, choć może nie do końca spójnym językiem, co nie rzutuje znacząco na lekturę. Autor nie patrzy na Alaskę przez różowe okulary, nie koloryzuje faktów, a liczna obecność przypisów uwiarygadnia zapisane na kartach książki informacje. Tak na marginesie, to osobiście wolę przypisy na tej samej stronie, a nie na końcu książki, bo to mnie nie wybija z rytmu. Liczne barwne zdjęcia jeszcze bardziej rozbudzają wyobraźnię i stanowią dodatkowy atut omawianej pozycji.  Podsumowując-warto sięgnąć po tę książkę i to nie tylko po to, aby zweryfikować swoją wiedzę o Alasce. Opłaca się wyruszyć z autorem w czytelniczą podróż, oczyma wyobraźni zwiedzić z fachowym przewodnikiem „przystanek na końcu świata”, bo nie każdego stać na taką wyprawę w rzeczywistości. A przecież podróże kształcą- nie tylko te odbyte w realu. Dziękuję Wydawnictwu Poznańskiemu za recenzencki egzemplarz:) 
9;Nigdy dotąd nie spotkałam się z taką postacią. Jedyna w sowim rodzaju. Promyczek emanuje taką energią i optymizmem. Sprawia, że ludzie z miejsca się w niej zakochują. Zna siłę drzemiącą w uśmiechu. I żyje. ŻYJE, cały czas, stałe, wciąż, bez przerwy i na nowo. 
6;Kolejna pozycja od Centrum Architektury. Poprzednie dwie były bardziej klasycznymi biografiami. Tym razem dostajemy coś czemu najbliżej do opowieści kryminalno-obyczajowej, będącej jednocześnie hołdem dla budynku term w Vals. We wszystko wpleciony jest wątek tajemniczej legendy. Historia nie należy do specjalnie porywających, ale komiks jest bardzo fajny w odbiorze. Ma swój niepowtarzalny klimat - prosta architektoniczna kreska, całość utrzymana w trzech kolorach, świetne wydanie na miłym matowym papierze.  Może to ie jest arcydzieło, ale jeśli gdzieś traficie na tę pozycję to warto dać szansę. 
6;Kolejna książka ukazująca się w ostatnich latach opisująca wrażenia z Australii Polki, która przeprowadziła się na piąty kontynent (co ciekawe, podobnie jak autorka „Julia jest w Australii”, Karolina Balewska również osiadła w Brisbane, stolicy stanu Queensland). Mamy tu zatem i historię tego, jak to się stało, że autorka zamieszkała w kraju na dole globusa, i pierwsze zdziwienia australijskim sposobem życia, i opisy odwiedzanych miejsc. Książkę czyta się dobrze, a dużym jej atutem są liczne, bardzo dobrej jakości zdjęcia, wykonane przez samą autorkę. Książka jest swoistymi kartkami z pamiętnika autorki, gdzie przygody późniejsze wymieszane są z tymi wcześniejszymi. Pomimo licznych ciekawostek zawartych w publikacji brakuje w niej szczegółowszych informacji o historii (kilka zdań o odkryciu i pierwszych latach to zdecydowanie za mało), Aborygenach, kulturze. Chyba oddaje to taki dość lekki stosunek autorki do zgłębiania informacji (dość kuriozalnie to wyszło przy opisie wycieczki na Tasmanię, gdy okazało się, że przed wyjazdem nie tylko nie sprawdzono co warto na Tasmanii zwiedzić, ale też jaki tam w ogóle panuje klimat, co autorka opisała: „Do Tasmanii wybrałam się z jedną parą długich spodni i jedną bluzą. Reszta ubrań była zdecydowanie odpowiednia do temperatur panujących w Queensland”). 
8;“Niezapowiedziany gość” to piękne opowiadania, które łączy świąteczna atmosfera. Przepełnione są nadzieją, miłością i melancholią. Za każdą historią kryje się jakaś zbłąkana dusza, dla której święta niekoniecznie są źródłem radości. Czy bohaterowie znajdą spokój i szczęście?   Zbiór zawiera 7 historii napisanych przez polskie autorki. Każda osadzona jest w świątecznym klimacie, wśród domów zasypanych śniegiem, pól pokrytych białą pierzynką, palących się kominków, świątecznych ozdób i pysznych wigilijnych potraw. Każde z nich jest inne i przedstawia innych bohaterów, choć ich problemy są podobne. Każdy z nich pragnie szczęścia, miłości, ukojenia i nadziei na lepsze jutro. Każdy z nich kogoś stracił i nawet świąteczna atmosfera i radosne przygotowania nie potrafią odgonić smutnych myśli. Z pomocą przychodzi drugi człowiek, którego miłość potrafi przegonić nawet najczarniejsze chmury. Taki magiczny czas zdarza się raz w roku i bohaterowie doświadczają jego cudownej mocy.   Nie wszyscy czują atmosferę świąt, nie wszyscy mają z kim świętować i dzielić radość i smutki. Jedno jest pewne- w te święta nikt nie będzie sam- czy tego chce, czy nie 😉   Opowiadania są lekkie, ciepłe, czasami bardzo smutne i łapiące za serce, a czasami trochę za bardzo wyidealizowane., każde ma w sobie jakąś małą zadrę. Ich odbiór jest jednak pozytywny i lekko refleksyjny. Będą idealnie pasować jako umilacz zimowych, przedświątecznych wieczorów. 
8;Znany z powieści obyczajowych Nicholas Sparks nieraz udowodnił, iż potrafi zaciekawić czytelnika. Mimo iż niektóre z tych powieści ocierają się o utarty i dobrze nam znany schemat to nieraz zdarzają się momenty, które mocno poruszają i skłaniają do refleksji. A jak wypada zatem "Najdłuższa podróż" na tle innych powieści? Czy jest warta uwagi?   Narracja powieści prowadzona jest przez kilka różnych osób, dzięki czemu można poznać lepiej ich sposób widzenia na świat oraz problemy. Głównymi bohaterami są Ira i Ruth oraz Lukę i Sophie. Ira to osamotniony po śmieci żony mężczyzna, który został pozostawiony sam sobie w wyniku nieszczęśliwego wypadku samochodowego. Ruth to zmarła żona Iry, która ukazuje mu się jako wyimaginowana postać. Nieraz wspiera Irę poszkodowanego przez wypadek, gdy ten bliski jest rozpaczy. Sophia jest ambitną studentką historii sztuki i przy okazji poznaje tajemniczego Luke, z którym zawiera bliższą znajomość Po zerwaniu z Brianem Sophie poczuła się niepewnie, lecz dzięki Luke'owi odzyskała pewność siebie. Luke zdaje się być przeciwieństwem Sophie, gdyż pomaga swojej matce w utrzymaniu rancza.   Powieść wywarła na mnie pozytywne wrażenie, gdyż została napisana w jasny i czytelny sposób. Język powieści jest całkiem poprawny ( stylistycznie ). Nie ma miejsca na nużące opisy czy zbędne dialogi. Akcja powieści rozwijała się płynnie, by zgrabnie podążyć w stronę zakończenia. Sami boharterowie wydają się całkiem realni. Każdy z bohaterów ma swój charakter oraz wady i zalety. Luke, tajemniczy chłopak, pragnie pomóc matce w prowadzeniu rancza i przy okazji próbuje okiełznać byki. Sophie, urzeczona chłopakiem studentka, stara się być wsparciem dla Luke'a. Jednakże związek Sophie i Luke'a nie jest tylko usłany różami, gdyż nieraz dochodzi do poważnych sprzeczek i nieporozumień. Sama fabuła powieści nie jest zbyt oryginalna, lecz została poprowadzona w taki sposób, iż nie sposób się nudzić przy lekturze.   Pewnym minusem jest to iż historia może wydawać się nieco przewidywalna. Wydawać by się mogło, iż autorowi mogło zabraknąć oryginalnego pomysłu na powieść. Trudno jednakże dziś o oryginalną powieść pozbawioną schematu. Plusem jest natomiast sposób w jaki narracja została poprowadzona. Można poznać lepiej zarówno samych bohaterów jak i ich problemy i emocje.   Czy warto sięgnąć po tę książkę? I tak i nie. "Najdłuższa podróż" będzie znakomitą lekturą ( i odskocznią od rzeczywistości ) dla niezbyt wymagających czytelników. Jednakże jeżeli nastawimy się na wymagającą lekturę, to możemy się trochę rozczarować. Uważam, że jest to dobra lektura dla osób zainteresowanych twórczością Nicholasa Sparksa.   Cała opinia na stronie: https://moichksiazekswiat.pl/najdluzsza-podroz 
6;„Zaproś mnie na pumpkin latte” Anny Chaber to książka, która wygrała konkurs na jesienną opowieść. To plus pełno pozytywnych opinii przekonało mnie, że warto ją przeczytać. Gdybym jednak miała podsumować wrażenia, powiedziałabym, że z pewnością nie żałuję lektury, spędziłam przyjemnie czas, ale spodziewałam się czegoś lepszego.  Książka jest idealna na jesienne wieczory nie tylko dlatego, że akcja toczy się jesienią, ale też dlatego, że należy do tych spokojnych, niewymagających, z prostym stylem, które szybko się czyta. Opowiada o ludziach, którzy mogliby istnieć, historię, która mogłaby się wydarzyć. Co do tego nie mam wątpliwości, więc chociaż domyśliłam się tu dosłownie wszystkiego, w ogóle mi to nie przeszkadzało. Nie było co prawda pilnej potrzeby, że już muszę przeczytać kolejny rozdział, ale chętnie wracałam do lektury, kiedy tylko nadarzyła się okazja.  Nie potrafię jednak przejść obojętnie obok poczucia niewykorzystanego potencjału i wrażenia pośpiechu. Dotyczy to głównie emocji (a kto mnie zna, wie, że emocje są dla mnie najważniejsze). Zdarzały się dobre momenty — podobała mi się na przykład wyraźna niezręczność, gdy Greg i Paula przechodzili na ty, ale zaś w chwili, gdy Greg dowiedział się, że kawiarni grozi zamknięcie, można było lepiej oddać emocje, podkreślając determinację, by wygrać konkurs i przejść na swoje, by nie martwić się dłużej pracą. Albo gdy Paula opowiada swoją przeszłość (której do tej pory nie była w stanie nikomu opowiedzieć), jedynie łzy napływają jej do oczu, żadnych większych emocji. Bolało mnie troszkę, że uczucia tu jedynie nazywano i poświęcano im czasu. Że autorka nie zatrzymała się, by wykorzystać potencjał sceny i wstrząsnąć czytelnikiem.  Mam też mały problem z narracją. Na początku wszystko fajnie było rozdzielone. Perspektywa Pauli, perspektywa Grega, Pauli, Grega. Zaczęło mnie trochę irytować, gdy nagle na cztery linijki pojawiała się perspektywa innej osoby. To było mylące, bo w końcu nie wiedziałam, z czyją perspektywą mam do czynienia. Zwłaszcza że autorka wyraźnie zdecydowała się na personalną. Do tego wydaje mi się, że było tu trochę za dużo perspektyw, zrezygnowanie z niektórych stworzyłoby napięcie. Na przykład perspektywa Wioli pozbawiła wszelkich wątpliwości co do uknutej przez nią intrygi, a co za tym idzie — pozbawiła czytelnika napięcia.  Chociaż powiedziałam, że książka opowiada o ludziach, którzy mogliby istnieć, to mam pewien problem z Gregiem. Był zbyt idealny. Nie miał żadnych wad. No może nie licząc tego, że wściekł się, bo ktoś napisał głupią opinię na jego temat, ale jak Paula załamała się, że jej coś nie wychodzi, to uznał, że musi przemyśleć, czy chce się z nią spotykać, skoro przejmuje się tak nieistotnymi rzeczami (ona miała lepszy powód niż on, ale to ona wyszła na wariatkę).  Z drugiej strony bardzo podobało mi się, że Paula, choć miała problemy, to nie okazała się księżniczką w opałach, którą ciągle ktoś musi ratować. Potrafiła postawić na swoim, nawet jeśli drżał jej przy tym głos. Nie dała się sobą bawić. To ogromny plus, który trochę rekompensuje mi wyraźny podział na dobrego mężczyznę (Greg) i złych mężczyzn (było tu dwóch). Greg, jak wspomniałam, był idealny, a tamci dwaj beznadziejni w każdym tego słowa znaczeniu — zaczynając od zwykłych kontaktów międzyludzkich, przez szowinizm, po sprawy łóżkowe.  Mimo wszystko książka mi się całkiem podobała. Taka obyczajówka z romansem. Nic szczególnego, ale nie było źle. Na pewno sięgnę po kolejne książki Anny Chaber, żeby zobaczyć jej rozwój. To w końcu był dopiero debiut. 
2;Laurka, niewiele mająca wspólnie z rzeczywistością - 2/10.   Omid Scobie, jeden z autorów książki, zna się osobiście z Meghan. To pewnie dlatego, ta książka przypomina raczej słodko-pierdzacą laurkę, a nie solidną pozycję non-fiction. Ostatnio, w brytyjskich mediach zahuczał news, że Meghan - mimo wcześniejszych zapewnień, że nie ma z tym nic wspólnego - brała udział w dostarczaniu informacji do książki. Co więcej - przeprosiła sąd, że "zapomniała" o tym fakcie. Tyle o prawdomówności Markle.  Autorzy - jak można się tego spodziewać - stają po stronie księżnej Sussex i nie zadają trudnych pytań, które aż cisną się na usta podczas lektury: - dlaczego na ślubie była obecna tylko JEDNA osoba z rodziny Meghan? Dlaczego nie było nikogo ze strony rodziny jej matki? Choćby wuja, który kiedyś załatwił jej pracę? - dlaczego zaprosiła na ślub celebrytów z pierwszych stron gazet, a prawie nikogo z własnej rodziny? - dlaczego Doria, jej matka, przyjechała na ślub w ostatniej chwili i odleciała za raz po nim do Ameryki? Która matka, wiedząc, że córka ma ślub przed milionami ludzi, nie uczestniczy osobiście w przygotowaniach? - dlaczego autorzy pomijają, że Meghan na oficjalnych spotkaniach zachowywała się niegrzeczne (np. w Maroku odmówiła zjedzenia poczęstunku powitalnego albo na jednej z uroczystości niekulturalnie odciągała Harry'ego od rozmówcy). - i wiele innych pytań....  Książkę kupiłam w Biedronce w kieszonkowym wydaniu za 9,90 i jest to uczciwa cenę za ten szajs. 
6;„Jeśli byś tę księgę ukraść spróbował, zawiśnie na sznurze twoja głowa ….” ostrzega nas autor na początku książki „Przeklęte Przedmioty: Osobliwe, ale prawdziwe historie o najbardziej niesławnych obiektach świata” przestroga oczywiście dotyczy tylko tych, którzy pokusiliby się bezprawnie nabyć egzemplarz jego książki, prawowitym nabywcom więc klątwa nie dosięgnie.  Kamienie, lalki czy nawet meble te i wiele innych rzeczy, z którymi mamy do czynienia na co dzień mogą okazać się obdarzone złymi mocami, przynosić pecha lub ciążące na nich klątwy mogą być przyczyną śmierci. W swojej książce J.W. Ocker zaprasza swoich czytelników na spotkanie z przedmiotami, które dzięki legendom, nadprzyrodzonym zdarzeniom, bądź przez zwykły zbieg okoliczności zyskały miano nawiedzonych. Autor zapewnia, że w książce swoje miejsce znalazły najciekawsze przeklęte przedmioty.  "Ludzie używają laleczek voodoo z tego samego powodu, dla którego palą kukły będące podobiznami polityków lub niszczą zdjęcia byłych partnerów - ma to działanie terapeutyczne."  Wszystko pięknie, ciekawie, jednak moim zdaniem tej książce „czegoś” brakuje. Dokładnie mam na myśli lepszego opracowania przedstawionych przedmiotów. Ocker barwnie, lecz bez wdawania się zbytnio w szczegóły przedstawia historię po historii, co dla mnie, ciekawskiej świata osoby, jest odrobinę rozczarowujące. Sięgając po tę książkę, miałam ochotę na niezwykłą przygodę po świecie, który wprowadziłby mnie w stan konsternacji i sprawi, że będę miała gęsią skórkę. A autor zaserwował mi jedynie usypiającą dawkę liter.  Dobre wyraźnie o książce podtrzymuje lekko, cudnie zaprojektowana okładka książki, która faktycznie zachęca do sięgnięcia po lekturę oraz tematyczne ilustracje, które odzwierciedlają to, o czym mowa w tekście.  Czy warto w takim razie sięgnąć po tę książkę? Są gusta i guściki, dla tych mało wymagających czytelników, którzy lubią szybko przebrnąć przez daną lekturę, książka może być idealna. Zaś dla żądnych większej wiedzy czytelników, może się ona okazać rozczarowaniem. 
10;Dzisiaj prezentuję Wam recenzję książki, obok której nie można przejść obojętnie! Ci, którzy znają twórczość Ani wiedzą, że się nie zawiodą i jest to literatura obyczajowa niezwykła, bowiem między wersami niesie ona sporo przesłań i chce dotrzeć do najczulszych miejsc czytelnika. Nie obyło się bez łez – tych wzruszenia, ekscytacji i tych smutnych. Bo z tego składa się „Alter ego” – z emocji prawdziwych, niewymuszonych i poruszających zmysły.  Trzydziestoletnia Ludmiła rozpoczyna nowy etap w swoim życiu. Porzucona przez o wiele starszego narzeczonego, za namową ojca, opuszcza rodzinne strony i zamieszkuje w Gdańsku. Jej z pozoru prosta droga życiowa, którą rozpoczęła od znalezienia pracy jako menedżerka jednego z Sopockich klubów, niestety albo i stety, zostaje obdarzona masą zakrętów (tych niebezpiecznych, ale i pozytywnie zakręconych) z powodu poznania mężczyzny z charakterem. Tym mężczyzną okazuje się być Zachar Lwow – człowiek odważny, nie bojący się ryzyka i szaleńczo zakochany w nowo poznanym „obiekcie” (jeśli czytacie, bądź czytaliście – wiecie o co chodzi ;)). Połączy ich gorące uczucie, namiętność. Niestety wszystko to ma swoją cenę – czy Ludmiła zaryzykuje życie na krawędzi z Zacharem, podającym się w dalszym ciągu za łódzkiego biznesmena? Jednak czy jego stanowisko to prawda, której oczekiwała? Czy może kłamstwo w dobrej wierze? A może została w coś zamieszana i będzie musiała stawić czoło walce z przeciwnościami losu, a co najgorsze – stoczyć walkę z samą sobą?  W tej książce bardzo spodobała mi się postać Ludmiły – jej obraz. Zazwyczaj w literaturze obyczajowej – z mojego doświadczenia - (nie wiem, czemu panują takie stereotypy) mamy do czynienia z archetypem kobiety delikatnej, wrażliwej i uległej. Tutaj jest odwrotnie. Ludmiła jest kobietą niezależną, silną, wytrenowaną w celach samoobrony i zadziorną. Kobieta z pazurem, jakich mało! Nie da sobie wejść na głowę, a do tego potrafi poświęcić się dla drugiej osoby. Aby dotrzeć do jej kruchego wnętrza, trzeba najpierw przebić się przez twardą skorupę kobiety o mocnych nerwach. Z kolei Zachar – według mnie to ta postać „robi” całą książkę. Jest to typ mężczyzny zdecydowanego, przystojnego, odważnego i pełnego charyzmy. Jednak czy jest taki piękny wewnątrz? Tutaj można podyskutować. W książce mamy do czynienia z jego wielką przemianą. Ktoś, kto bawił się uczuciami kobiet nagle zmienia się nie do poznania.  Podczas lektury miałam w sobie sporo różnych emocji. Wzruszałam się, denerwowałam razem z Ludmiłą i razem z nią się cieszyłam w dobrych momentach – dosłownie wczułam się w bohaterkę! To było ekscytujące i niezwykle pouczające. Jest to dowód na to jak bardzo potrafimy związać się z książką i to jest piękne. Nie brakuje tu zwrotów akcji, energicznych scen romantycznych i tych codziennych. Podnosi ciśnienie i ja to lubię!  Treść książki jest przyjemna. Duża, ładna czcionka, za którą przepadam. Złamana ciemna biel kartek koi oczy i nie dokucza podczas lektury. Okładka mówi sama za siebie, wprowadza nastrój romantyczny i ciepły.  Z mojej strony mogę tylko kolejny raz pogratulować Ani Barczyk - Mews kolejnej świetnej propozycji na zimowe wieczory! Książka bardzo mi się podobała, już za nią tęsknię i czekam na kontynuację, bo zakończenie zapiera dech w piersiach i tutaj zafundowano nam nie lada emocjonalny rollercoaster! 
7;Supercepcja. Porwanie rozpoczyna się parę godzin po zakończeniu poprzedniego tomu. W tym tomie razem z Zosią, Klarą, Jankiem i Julką wyruszamy w poszukiwania ich najlepszego przyjaciela , Tymona. Jak wiemy został on porwany.  Książka całościowo bardzo dobra, fajni bohaterowie, przyjemnie się czyta. Natomiast mam parę uwag. Nie podobało mi się, że bohaterom zawsze udawało się wszystko znaleźć, zawsze mieli szczęście, a jak mieli jakiś problem to nie minęła nawet strona, a już mieli jakieś rozwiązanie. Wolałabym aby nie wszystko szło im tak prosto i było podawane ,,na tacy" . Szkoda też, że przez cały czas wiedzieliśmy co się działo z Tymonem i przez to nie było tych emocji związanych z odkrywaniem całej tajemnicy. 
7;Książka Pani Beaty Chomątowskiej otrzymała we wrześniu 2021 Nagrodę Krakowskiej Książki Miesiąca i właśnie dlatego skusiło mnie to, aby ją przeczytać i sprawdzić co było w niej tak fascynującego i dobrego, aby została wyróżniona.   Na samym początku nie mogłam wejść w tę historię, w ten klimat prowadzony przez głównego bohatera, który opowiada o swojej rodzinie od czasów dość wczesnych kiedy jeszcze go na świecie nie było, bo od babki Filomeny, później opowiadając życie jego matki Wandy dochodząc do swojego życia. Historie przedstawione na kilku płaszczyznach, które prowadzą i tak do życia Andrzeja, naszego głównego bohatera.   Nie wiem czy potrafię określić gatunek tej książki, bo niby jest uznana jako literatura piękna i owszem są tam takie fragmenty, które wskazują na ten gatunek. Lecz Pani Beata prowadzi tę historię w taki sposób, że przedstawia nam sagę rodzinną, z czarnym humorem, lekko baśniową, nawet dość satyrycznie. Ale przede wszystkim wspaniale przedstawione historie dwóch różnych jak i podobnych kobiet, które wywarły na mnie ogromne wrażenie, a raczej ich chęć wyłamania się ze schematów nadanych przez społeczeństwo, a w szczególności rodzinę.   Rzecz dzieje się w przepięknym Krakowie, który uwzględniony na kartkach książki zachwyca swoimi uliczkami, budynkami i historią.  Jestem przekonana, że każdy znajdzie w niej coś dla siebie, a przede wszystkim przekona się czytając, że książka napisana satyrą może naprawdę zainteresować i wiele przekazać swoją formą. 
8;Piękno jest wieczne. Jim i Piper spędzają noc w domku letniskowym, który należy do mężczyzny. Domek znajduje się na odludziu, jest zima, a ich samochód odmawia posłuszeństwa. Na dodatek Piper dziwnie czuje się w tym domku. Kiedy jej chłopak zaczyna się podejrzane zachowywać, dziewczyna odkrywa mroczny sekret. Opowieść może jest krótka, ale sporo się dzieje. Autorka dobrze buduje napięcie, jest mrocznie, intrygująco i mamy szczyptę paranormalnych zjawisk.  Zachar. Katerina chce uciec od byłego chłopaka, jednak nie jest to łatwe. Postanawia poprosić o pomoc bardzo ważnego gracza rosyjskiej mafii. Mogłoby się wydawać, że po załatwieniu sprawy ich drogi się rozejdą, ale Zachar ma inne plany. Krótka historia, ale wszystko bardzo szybko się w niej dzieje. Ledwo Katerina dobija targu z Zacharem, a już jest po sprawie. Romans ze świętami i mafią w tle.  Blueberry, Raspberry i wszystkie inne berry. Ślub Jagody zbliża się wielkimi krokami. Jednak dziewczyna nie jest z tego powodu szczęśliwa, a wszystko za sprawą narzeczonego. Próbuje się przemóc, być silna i poprzez chęć zadowolenia innych, sama źle znosi całą sytuację. Wtedy na jej drodze staje Rafał, stara miłość. Bardzo emocjonująca opowieść, szybko się czyta, sporo się dzieje, przez co jest bardzo ciekawa.  Sue. Sue kończy szkołę, zrywa z nią chłopak, a do tego dziewczyna wyjeżdża na studia. Kilka lat później spotyka go, jej życie wywróci się do góry nogami. Historia dobrze się zapowiadała, jednak autorka urwała ją w najmniej oczekiwanym momencie.  Druga miłość. Bianka po latach spotyka swojego byłego, który mocno ją zranił. Dziewczyna pozbierała się już po tamtym okresie, ale mężczyzna, widząc, jak się zmieniła, ponownie próbuje nawiązać z nią relację. Fajna, lekka opowieść. Dużo się dzieje, a bohaterka będzie musiała zmierzyć się z trudną sytuacją.  Przystanek Zakopane. Magda, chcąc odciąć się od dawnego życia i od byłego faceta wyjeżdża do przyjaciółki. Jednak już na stacji wpada na mężczyznę, który nie tylko okaże się jej towarzyszem podróży, a także spróbuje jej udowodnić, że nie każdy facet jest zły. Ciekawa i przyjemna historia. Czuć chemię między bohaterami, a Magda i jej przyjaciółka potrafią rozbawić.  Miłość. Marcin ciężko znosi rozstanie. Jest muzykiem i prowadzi kanał w internecie. Pewnego dnia spotyka swoją fankę. Czy wspólna pasja zbliży ich do siebie? Z początku bardzo smutna historia, która stopniowo się rozwija, a Marcin uświadamia sobie wiele rzeczy.  Wigilijna odsiadka. Anka postanawia zeswatać siostrę. Jej wybór pada na Arka, dawnego kolegę Pauli. Dziewczyna z początku zła na Anię przekonuje się, że zaczyna coraz częściej myśleć o swoim dawnym znajomym. Prosta, przyjemna, czasami zabawna historia.  Sprawdź go. Weronika i jej przyjaciółka miło spędzają wieczór. Drinki, impreza, tańce, do czasu aż na miejscu pojawia się chłopak jednej z dziewczyn. Mężczyzna narobi zamieszania, impreza opisana jest szczegółowo, a później autorka stawia na bardzo szybki rozwój wydarzeń.  Magenta. Artur wraca po dwóch latach ze Stanów. Wie, że te kilka lat temu popełnił błąd i musi odzyskać zaufanie pewnej dziewczyny. Fajni i intrygujący bohaterowie i równie ciekawa historia.  Autorki "Świątecznych namiętności" zabiorą nas w podróż pełną romansów, miłość, pasji. Bohaterowie będą się zakochiwać, walczyć o stare i utracone miłości. Będą zdrady, niespodziewane wydarzenia czy zwroty akcji. Niektóre opowieści będą też zawierały szczyptę grozy, czy kryminalne elementy. Opowiadania, mimo że są krótkie, to są treściwe i zawierają dużo emocji. Bawią, wzruszają. Bohaterowie są różnorodni, ale wszyscy bardzo realistyczni. Chociaż każda autorka ma inny styl, przedstawiła inną historię, to wszystkie łączą się w jedną ciekawą książkę, którą czyta się naprawdę bardzo szybko. 
6;www.majuskula.blogspot.com  „Caine” — tytuł, z którym miałam pewien kłopot! I to nie wynikający bynajmniej z fabuły albo wykonania. Problemem okazał się być tytuł właśnie, bo odkryłam, że ta sama książka w ciągu lat została wydana pod kilkoma różnymi nazwami. Zwracam uwagę na pozornie banalną kwestię, abyście nie poczuli się rozczarowani, jeśli już sięgnęliście po „Kodeks uczuć”, a teraz po „Caine’a”. Obie pozycje dzieli wyłącznie tłumaczenie. Niemniej jednak, po wyjaśnieniu zagwozdki możemy spokojnie skupić się na naszym bohaterze i jego perypetiach, a ma ich w życiu całkiem dużo. Wielokrotnie powtarzałam, iż bywają dni, kiedy nie mam ochoty na powieści ciężkie, wymagające ode mnie sporej dawki cierpliwości. Wówczas przypominam sobie o Norze Roberts, zwłaszcza aktualnie, gdy regularnie otrzymujemy nowe wydania większości jej książek. Dlatego próbuję zaprzyjaźnić się z MacGregorami. Z jakim skutkiem?  W ostatnim tomie poznaliśmy Serenę, dziewczynę, którą polubiłam i której nieco współczułam. Jej wybranek, Justin, niezbyt wzbudził moją sympatię, więc liczyłam, iż Caine okaże się postacią ciekawszą, w dobrym tego słowa znaczeniu. Mężczyzna ambitny, skoncentrowany na prawniczej karierze, ale jednocześnie będący zmartwieniem ojca. Wszakże Danielowi najbardziej zależy na szczęściu jego potomstwa, a szczęście da tylko miłość! Na drodze Caine’a staje Diana — uwaga, siostra Justina. Mylę się, czy podobny pomysł był wykorzystany w którejś z poprzednich powieści Nory? A może u Diany Palmer?  Dalsze losy bohaterów są dość klasyczne. Diana trzyma swojego przyszłego ukochanego na dystans, bojąc się zaangażować. Natomiast Caine widzi w kobiecie jakiś rodzaj wyzwania, przecież do tej pory żadna nie potrafiła oprzeć się jego urokowi. I tak też śledzimy zmieniające się uczucia, dążącego do konkretnego — miłości, oczywiście. Jest w tym coś kojącego, świadomość, iż możemy być pewni radosnego zakończenia, mimo zawirowań. Bajkowy świat, bardzo daleki od naszej rzeczywistości. Kwieciste wyznania, troszkę łez, lecz finalnie wszystko trafia na dobre miejsce.  Abstrahując od romansu, spodobało mi się zestawienie dwóch różnych rodzin. Caine dorastał wśród rodzeństwa, które zawsze służy wsparciem. A Diana, wychowywana przez ciotkę, dopiero po dwudziestu latach może bliżej poznać brata, Justina. Ciekawie byłoby skupić się wyłącznie na rysie psychologicznym Diany, skrywającej emocje za fasadą zimnej i niedostępnej. Mając sześć lat straciła najbliższych, oprócz cioci, a tej daleko do bycia uroczą damą. Trochę żałuję, że autorka nie pociągnęła tego wątku w intensywniejszy sposób, bo interesuje mnie bardziej niż zawodowo-uczuciowe problemy MacGregora i Blade, chociaż doceniam, iż Roberts oboje uczyniła prawnikami. Bo Diana jest rzeczywiście dobra w swoim fachu.  Cóż, ten konkretny tom polecam fanom całej serii, natomiast całą serię polecam miłośnikom książek „lekkich, łatwych i przyjemnych”. Często o tym wspominałam przy okazji poprzednich recenzji, ale z własnego doświadczenia zauważyłam, że powieści Nory Roberts szczególnie podobają się mamom, ciotkom oraz babciom. Boże Narodzenie zbliża się wielkimi krokami (co skutecznie przypominają nam sklepowe witryny) — chyba już warto zacząć myśleć o prezentach, dlatego rekomenduję rozejrzenie się za publikacjami Nory! 
8;Miłka Kołakowska | www.mozaikaliteracka.pl ___  Sztuka niejednokrotnie sięga daleko, skłania do szalonych przemyśleń, często pobudza zmysły lub wręcz bulwersuje, bez ustanku każąc szukać nieodkrytego... Z pewnością prowokuje. Często świadomie, celowo, może nawet z czystą premedytacją, ale też zupełnie przypadkowo, w wielu sytuacjach zaskakując nawet samego artystę. Historia sztuki bogata jest w liczne niedopowiedzenia, konfrontacje znawców, a także szalone skandale, tak łatwo budujące największe ikony sztuki. To właśnie takim dziełom w swojej niezwykłej pracy Sztuka prowokowania, przygląda się Marta Motyl. I robi to w sposób szaleńczo dobry.  Jakże przyjemnie czyta się o sztuce, gdy treść stworzył ktoś, kto na sztuce naprawdę się zna. Pisarka, historyczka sztuki i autorka kolaży – Marta Motyl sprawdza się w tej roli perfekcyjnie. Bez wahania przybliża czytelnikowi wybrane dzieła, często znane i pozornie spokojne w przekazie, a jednak skrywające burzliwą lub przynajmniej intrygującą historię. Któż bowiem doszukiwałby się prowokacji w tak urzekającym, pięknym, niemal zmysłowym obrazie, jak Impresja, wschód słońca Claude’a Moneta? A jednak, autorka widzi te detale. I przedstawia je w sposób nader przekonujący, bogaty, mocno zarysowany nie tylko ciekawą, szeroką i często zaskakującą interpretacją samego dzieła, ale też posiadaną wiedzą historyczną.  Obecność pozostałych dzieł dziwi mnie nieco mniej. Łamiące konwencję Panny z Awinionu Pabla Picassa, znajdująca się na okładce Olimpia Maneta, czy też odważny Krzyk Edvarda Muncha zdają się prowokować już same w sobie, każą wręcz doszukiwać się szalonych, momentami wręcz obłąkańczych interpretacji. Opowiedziana przez autorkę historia powstania tych dzieł z pewnością intryguje i daje dużo do myślenia – dla mnie okazała się prawdziwą przygodą, zarówno artystyczną, jak i literacką. I piszę to nie przez przypadek. Autorka posługuje się bowiem w swojej pracy bardzo rzeczowym językiem, nierzadko zahaczając o fachowe słownictwo, ale jednocześnie dbając o przystępność słowa i tworząc z merytorycznej przecież treści, naprawdę przyjemne opowieści.  Czuję się odurzona tytułową prowokacją! Ogromna wiedza autorki, dobór niezwykle znanych i jakże intrygujących w przekazie dzieł sztuki, a także ich szeroka i zaskakująco bogata historia sprawiają, że Sztuka prowokowania to niesamowita publikacja dla osób poszukujących w sztuce czegoś więcej. To pokusa prawdziwej i jakże rzetelnej interpretacji historyczno-społecznej przedstawionych prac – w moim odczuciu interpretacji szalenie ciekawej, zaskakującej i przede wszystkim pełnowartościowej. Piękne wydanie i bogata treść – książka Marty Motyl to także idealny pomysł na prezent. 
7;9 kobiet… to książka nietuzinkowa i nie dla każdego. Erotyczna, ale w sposób dość odmienny, taki który w większości przypadków nie wywoła na naszej twarzy rumieńców. Poznajemy historię kilku dziewczyn, które poszukują siebie, swojego miejsca na świecie – wkraczają w dorosłość, stają się kobietami. Każda z nich w inny sposób, mniej lub bardziej brutalny czy zaskakujący.  Jedną z dziewczyn jest piękna siedemnastolatka, która swój pierwszy raz spędza z pięćdziesięciokilkuletnim współpracownikiem rodzinnej firmy. Co ciekawe, wszystko dzieje się bez sprzeciwu jej rodziców. Jej ‘kochanek’ jest nieatrakcyjny i poza ogólną niechęcią i obrzydzeniem nie wywołuje w dziewczynie żadnych emocji.  Obdarta z niewinności, bez towarzyszących uczuć, z żalem, bez marzeń. Ile więcej jest takich przypadków? Tysiące?  Jakich tematów dotyka jeszcze ta pozycja? Przyjemności z seksu, wpadek z nimi związanych, niechcianych ciąż, rozkoszy, pożądania i konsekwencji podejmowanych decyzji.  To także kwestie dużo trudniejsze, a które niestety zdarzały się, zdarzają i będą sie pojawiać. Mowa o niechcianym dotyku, gwałcie, a w końcu o gorącym obecnie temacie: aborcji. Niechciane dzieci, zagrożone ciąże, cierpienie i śmierć. Czy nasze prawo się zmieni, czy kobiety będą decyzyjne o swoim ciele?  Książka porusza tematy zarówno łagodne, jak i te o których nie mówi się otwarcie. Nie jest lekką lekturą, gdzie z herbatą i kocem przeżyjemy miły wieczór. To pozycja dość kontrowersyjna, zmuszająca do myślenia. 
8;"Co się stało w Jonestown?" to reportaż, który potrafi sprawić, że zatrzyma nam się serce. Opowiada on historię Jima Jonesa, przywódcy sekty o nazwie Świątynia Ludu, od początku, aż do końca. Obserwujemy jak mężczyzna, stał się okrutnym guru. Widzimy, jak manipulował swoimi "wiernymi" oraz jak wykorzystywał ich zaufanie, aż do tego stopnia, że nakłonił ich do zbiorowego samobójstwa. Sekty to temat, który przeraża niemal każdego. Nie możemy sobie wyobrazić, jak to jest być członkiem jednej z nich. Uczucia nie tylko ludzi, którzy byli w sekcie, ale także ich bliskich, są dla nas niewyobrażalne. Przez całą książkę w mojej głowie widniało pytanie "co czuliście?". Jak czuła się matka, która zapatrzona w Jonesa, podała swojemu kilkumiesięcznemu dziecku cyjanek? Jak czuły się osoby, które popełniły samobójstwo, tylko dlatego, że nie miały innej możliwości? A jak czuł się wierny, który był pewien, że każde słowo Jonesa jest święte? Na te pytania nigdy nie poznamy odpowiedzi, bo żadne z słów, którego moglibyśmy użyć, na pewno nie opisałoby ich emocji dostatecznie dobrze. Guinn, pisząc "Co się stało w Jonestown?", poradził sobie naprawdę dobrze. Miałam wrażenie, że zajrzał do każdego dostępnego wywiadu, notki, czy raportu i dzięki temu czytając, byłam w stu procentach pewna, że książka jest rzetelnym źródłem informacji na temat Świątyni Ludu. Autor opisuje nie tylko samego Jonesa, ale również jego rodziców, otoczenie, w jakim się wychowywał, mieszkał, a potem pracował. Dowiadujemy się wszystkiego, a mimo to nadal ciężko nam stwierdzić, w którym momencie Jones zmienił się w potwora. Reportaż jest zdecydowanie warty uwagi, jednak muszę Was ostrzec, że jest on niezwykle ciężki i w niektórych momentach dość przytłaczający. 
5;Po przeczytaniu fabuły "Mrocznej Wiedzy" byłam pod dużym wrażeniem. Miałam nadzieję, że w końcu poznam kolejną, wspaniałą i wciągającą serię fantasy. Niestety, książka nieco mnie rozczarowała. Coś, co od razu mnie trochę zabolało to język. Prawdopodobnie jest to kwestia tłumaczenia, jednak zdania były bardzo nienaturalne. Czytając czułam dość duży dyskomfort, bo niektóre z nich wydawały mi się na pierwszy rzut oka po prostu bez sensu. Często musiałam się zatrzymywać i myśląc "czekaj.... co?" czytać zdanie po raz kolejny. "Scholomance" ma naprawdę ogromny potencjał! Potwory, szkoła magii, rywalizacja na śmierć i życie - czego w tym pomyśle nie kochać? Niestety, autorka ograniczyła się do minimum i świat, który mógłby stać się kolejnym, ogromnym książkowym uniwersum, jest niezbyt rozwinięty. W trakcie czytania zauważyłam też kilka dziur fabularnych, jednak mam nadzieję, że w drugim tomie Novik zdecyduje się wszystko nam wyjaśnić. Jeśli wyobrazicie sobie typową bohaterkę książki fantasy, to uzyskacie obraz Galadriel. Podobało mi się to, że dziewczyna jest odważna i ambitna, jednak często odczuwałam frustrację, przez jej nieco irytujące zachowanie. O wiele bardziej zainteresowały mnie dość barwne postacie drugoplanowe. "Mroczna wiedza" to fantastyka, która może wielu osobom przypaść do gustu, szczególnie jeśli ktoś nie "siedzi" w tym gatunku. Wszystkim fanom fantasy, którzy przeczytali już mnóstwo serii z podobnym klimatem, muszę tę książkę niestety odradzić - przez cały czas będziecie mieli wrażenie, że gdzieś to już czytaliście. 
9;"Moja mroczna Vanesso" to książka, którą widywałam bardzo często, lecz nigdy nie planowałam jej przeczytać. Teraz, już po lekturze, żałuję, że nie wzięłam się za nią wcześniej. Vanessa Wye to niesamowita bohaterka. Jej psychika, emocje, zachowanie - wszystko jest bardzo złożone, co sprawia, że kobieta staje się dla nas prawdziwa. Wszystko zdaje się być realne. Jej historia mogła wydarzyć się naprawdę i zapewne się wydarzyła. Nie mamy pojęcia, jak wiele dziewczyn przeszło przez to samo. Jak wiele młodych kobiet mierzy się z czymś takim właśnie teraz, gdy Ty czytasz tę recenzję? "Vanessa" wzorowana była na motywach "Lolity". Oczywiście fabularnie książki nieco się różnią, jednak w postaci Strane'a, nauczyciela Vanessy, było coś, co nieustannie przywodziło mi na myśl Humberta. Obaj z niezdrową obsesją na punkcie dziewczyny starają się ukryć pedofilię pod maską "miłość", a przecież zarówno czytelnik, jak i bohaterowie wiedzą, jak jest naprawdę. Czymś, co najbardziej złamało mi serce był fakt, że Vanessa czuła się kochana. Przez tak wiele lat nie zauważała tego, jak niezdrowa była ta relacja i nawet po wielu latach, gdy jej kontakt z mężczyzną był sporadyczny, kobieta gotowa była zrobić dla niego praktycznie wszystko. Russell genialnie poradziła sobie z ukazaniem tak skomplikowanej sytuacji. Książka wciąga od początku. Nieważne, jak bardzo wydarzenia nas przytłaczają i jak bardzo sfrustrowani jesteśmy, nie da się jej odłożyć nawet na sekundę. Autorka miesza przeszłość z teraźniejszością, tworząc pełną bólu i napięcia historię, która rozwala czytelnika na drobne kawałki. "Moja mroczna Vanesso" to książka, którą musi przeczytać każdy. 
9;"Początek to czas dla podjęcia najbardziej pedantycznych starań, by wszystko znajdowało się na swoim miejscu. O tym wie każda siostra Bene Gesserit. Rozpoczynając studia nad życiem Muad'Diba postaraj się więc najpierw umieścić go w czasie: urodził się w 57 roku Padyszacha Imperatora Szaddama IV. A szczególnie postaraj się osadzić Muad'Diba w miejscu: planeta Arrakis. Niechaj nie zwiedzie cię to, że urodził się na Kaladanie i tam przeżył pierwsze piętnaście lat. Arrakis, planeta zwana Diuną, pozostanie jego miejscem po wsze czasy.  Z "Księgi o Muad'Dibie" pióra księżniczki Irulan"*.  Kupiłem tę książkę w 1986 roku w księgarni Literackiej w Rynku. Rynek nadal istnieje, w dawnym lokalu księgarni jest obecnie jakaś knajpa. Było to wydanie dwutomowe (nie wiem, czemu na LC te tomy są osobno - to była całość, z ciągłą numeracją stron), więc dość drogie. Zastanawiałem się nad zakupem kilka minut – w zamian mogłem mieć ze trzy inne książki. W końcu jednak kupiłem. „Diunę” zacząłem czytać jeszcze tego samego wieczoru i już po kilkunastu kartkach poczułem złość i rozczarowanie. Wywaliłem kupę kasy na książkę, której właściwie w ogóle nie rozumiem.  "Thufir Hawat, mistrz assassinów ojca to wyjaśnił: ich śmiertelny wróg, Harkonnenowie, dostali planetę w pseudolenno i siedzieli na niej przez osiemdziesiąt lat na mocy układu z kompanią KHOAM, wydobywając geriatryczną przyprawę melanż. Teraz Harkonnenowie opuszczali Arrakis, oddaną w całkowite lenno rodowi Atrydów; było to bezsprzeczne zwycięstwo księcia Leto. Jednakże, mówił Hawat, z tej przyczyny zagraża im śmiertelne niebezpieczeństwo, ponieważ książę Leto cieszy się popularnością wśród wyższych rodów Landsraadu. Popularny człowiek wzbudza zawiść potężnych – powiedział Hawat"*.  Nie mogłem się w tym wszystkim połapać, nie wiedziałem, o co chodzi. Był to czas, w którym nie mógłbym sobie pozwolić na pozbycie się nowej książki w żaden sposób, a leżakowanie na półce nieprzeczytanych książek było wtedy w moim domu nie do pomyślenia. Przede wszystkim chodziło jednak o wydane pieniądze i o ambicję. Zastosowałem metodę, której nauczyła mnie matka: jeśli nie rozumiesz, to przeczytaj jeszcze raz. Więc zacząłem lekturę „Diuny” od początku i dopiero wtedy udało się.  Obecnie, po przeczytaniu jej przynajmniej siedem-osiem razy uważam, że to najlepsza na świecie książka z gatunku s-f. Poza tym, że jest to fantastyczna fantastyka, to jest to również jedna z najlepszych powieści o sztuce rządzenia (manipulowania) ludźmi.  "Baron powstrzymał na jej widok drżenie. Obecność Matki Wielebnej Gaius Helen Mohiam, prawdomówczyni Imperatora, zdradzała doniosłość tej audiencji"*.  „Diuna” (moje wydanie było dwutomowe) wydawała mi się skończoną całością. Dopiero później doczytałem, że Herbert napisał jeszcze dwa inne tomy, ale wątpiłem w szansę pojawienia się ich w Polsce. O jakimś uniwersum Diuny w ogóle nie było jeszcze mowy. Czasy się zmieniły, pojawiły się wszystkie tomy (i jeszcze więcej różnych dodatków i prequeli, ale to już innych autorów). Rozpoczął się też niepojęty dla mnie do dziś proces polonizacji „Diuny”. Tak, ja wiem, że wolno, ale… po co? Zaczęło się bodajże od Phantom Pressu z 1992 roku, tego wydania z połówkami okładek. Księżniczka Irulan została w nim Irulaną, Matka Wielebna Gaius Helen Mohiam – Heleną… Później było już tylko coraz gorzej.  "Zwyczaj każe zabijać pozaświatowych przybłędów napotkanych w pustyni i brać ich wodę jako dar od Shai-huluda"*.  Kilkusetmetrowy czerw pustyni, błogosławiony Shai-hulud, został mianowany robakiem. Zniknęli Freemeni, ustępując Wolanom (szkoda, że nie od razu Polanom), w jakiejś wersji kinowej usłyszałem o geseritkach, Tancerze Oblicza zostali zmieniakami albo jakoś tak, więc już tylko czekam, aż z Muad'Diba zrobią Mundka. Oczywiście to nie jedyne wygibasy z kolejnymi przekładami.  Dałem komuś w prezencie „Diunę” wydaną przez Iskry i kupiłem wydanie Phantom Pressu, bo chciałem mieć komplet w jednolitym wydaniu. Mam takie zresztą nadal. Jednak po pewnym czasie odkupiłem sobie na Allegro wydanie z 1985-6 roku. A później jeszcze raz i jeszcze raz – dla przyjaciół.  O czym jest „Diuna”? Jak już napisałem, o sztuce sprawowania władzy, o polityce, o wolności i dyktaturze, o dorastaniu. Akcja dzieje się głównie na pustynnej planecie Arrakis, ale epizodycznie na Kaladanie – historycznej siedzibie rodu Atrydów (według jednego z tłumaczeń Atreidesów), na Giedi Prime, którą to planetą władał ród Harkonennów, na Wallach IX, gdzie mieściła się Akademia Bene Gesserit, na Salusa Secundus, więziennej planecie Imperatora, w kosmosie…  "Przeczytaliście, że Maud'Dib nie miał na Kaladanie towarzyszy zabaw wśród rówieśników. Zbyt wiele groziło mu niebezpieczeństw. Za to miał Muad'Dib wspaniałych towarzyszy wśród nauczycieli. Był tam Gurney Halleck, trubadur-wojownik. Będziecie mieli okazję zaśpiewać sobie kilka piosenek Gurneya w trakcie lektury tej książki. Był tam Thufir Hawat, stary mentat, mistrz assassinów, budzący strach w sercu samego Padyszacha Imperatora. Był tam Duncan Idaho, mistrz miecza klanu Ginaz; był doktor Wellington Yueh, imię czarne w historii zdrady, lecz świetlane w nauce; i lady Jessika wprowadzająca syna w metodę Bene Gesserit, no i oczywiście książę Leto, którego ojcowskie zalety długo pozostawały nie dostrzeżone.  Z "Historii dzieciństwa Muad'Diba" pióra księżniczki Irulan"*.   Napisałem już, że to najlepsza fantastyka, jaką czytałem. Znalazłaby się też w pierwszej dwudziestce w ogóle wszystkich książek, które poznałem. Jest odpowiednikiem sensacyjnego „Ojca chrzestnego”. Do niektórych fragmentów wracam do dziś, a konkretnie do ubiegłego tygodnia. Responsorium litanii przeciwko strachowi Bene Gesserit znam na pamięć:   "Nie wolno się bać. Strach zabija duszę. Strach to mała śmierć, a wielkie unicestwienie. Stawię mu czoło. Niechaj przejdzie po mnie i przeze mnie. A kiedy przejdzie, obrócę oko swej jaźni na jego drogę. Którędy przeszedł strach, tam nie ma nic. Jestem tylko ja"*.     -- * „Frank Herbert, „Diuna, przekład Marek Marszał, Iskry, 1985-86. 
9;Książki Abby Jimenez mają w sobie coś takiego, że zatracam się w nich bez reszty.  Jej historie oraz bohaterowie przekonują mnie do siebie od pierwszej strony i sprawiają, że nie mogę o nich zapomnieć.  W jej najnowszej powieści " Życie jest zbyt krótkie" poznajemy Vanessę, popularną youtuberkę przed 30 stką. Jej problemy rodzinne sprawiły, że musi opiekować się nowo narodzonym dzieckiem swojej siostry. Vanessa przez większość życia czerpała z niego, ile się dało. Spełniania marzenia i dużo podróżowała. Wszystko dlatego, że cierpi na nieuleczalną chorobę ALS. Nie chcąc, nikogo obarczać swoimi problemami postanowiła, że nie będzie się wiązać z żadnym mężczyzną. Zero randek !  Jej sąsiadem jest zabójczo przystojny prawnik Adrian Copland. Adrian jest właśnie po trudnym rozstaniu i również nie zamierza w najbliższym czasie randkować. Gdy pewnej nocy budzi go płacz dziecka za ścianą, poznaje Vanessę. Ich spotkanie staje się początkiem wspaniałej przyjaźni. Przyjaźni, bo oboje nie szukają niczego więcej. A ile dzieli przyjaźń od zakochania się ? Jeden krok. :)  Abby Jimenez stworzyła prawdziwych, świetnie wykreowanych bohaterów z krwi i kości. Vanessy i Adriana po prostu nie da się nie polubić. Ich relacja jest wspaniale przedstawiona. Mężczyzny takiego jak Adrian to ze świecą szukać !  ' Życie jest zbyt krótkie" to piękna, zabawna, wzruszająca i zmuszająca do refleksji książka. Polecam każdemu, nie zależnie od wieku i statusu związku :D 
7;Jak przystało na historyka najwyższego formatu, biografia Stanisława Konarskiego pióra Władysława Konopczyńskiego stanowi znakomite studium jednostki, a także epoki, w jakiej przyszło jej zadanie edukowania Sarmatów. Twórca Collegium Nobilium, reformator szkolnictwa, wydawca Vulumina Legum, autor dzieła "O skutecznym rad sposobie", a także wielu innych prac na polu edukacji, wychowania, polityki, prawa, języka, etc. - był Konarski jednostką najwybitniejszą z wybitnych, prekursorem wielu przedsięwzięć, które miały dopiero rozwinąć się w pełni za czasów Stanisława Augusta. Niestrudzenie zwalczał warcholstwo sejmikowe i sejmowe, które nadużywało Liberum Veto. Był nieprzejednanym wrogiem "wolnego nie pozwalam" . Tępił je w sposób konsekwentny, pomimo wielkiej opozycji. Czasy saskie, w jakich przypadło mu żyć i tworzyć, były okresem, w którym "łatwo" i niełatwo przychodziło podejmować się tego typu działań, mając tak świetne zdolności. "Łatwo", ponieważ wszystko dookoła wymagało zmiany, także reformator miał szerokie pole do popisu. Niełatwo, dlatego że opór materii szlacheckiej nie był wcale taki mały. Władysław Konopczyński stawia naszego rodaka w gronie takich wybitności jak Hobbes, Rousseau, Helwecjusz, czy też Mably. Zauważa, iż gdyby Stanisław Konarski poświęcił się bardziej nauce teoretycznej, a nie "tracił" zdrowie i talent na oświecanie Sarmatów, to byłby wymieniany w podręcznikach do doktryn politycznych obok ww. znakomitości.  Książka napisana została w stylu charakterystycznym dla pisarstwa W. Konopczyńskiego. Nie jest to prosta lektura. Niemniej jednak warto się w nią zagłębić, aby spostrzec, że czasy saskie nie były tylko i wyłącznie okresem ciemnoty i sobiepaństwa. 
3;Na tym etapie podziękuję już tej serii. Zmęczyłam się tą ciągłą chciwością ludzką, ponuractwem i podłością. Wszędzie toksyczne relacje, nawet główni bohaterowie nie potrafili stworzyć czegoś w miarę budującego, czy inspirującego. Po jakimś czasie odechciało mi się śledzić ich losy. A historie pokrzywdzonych kobiet budziły we mnie obrzydzenie. Czy naprawdę autor musi określać rolę kobiet tak nisko? 
10;Ona pochodzi ze świata magii, on ze świata, który o magii już dawno zapomniał.  Ona szuka ratunku dla swojego świata, on chce żeby świat zostawił go w spokoju.  Kiedy ich drogi się splatają uzmysławiają sobie jakie na prawdę było ich życie i co należy w nim zmienić.   Cudowna historia o przyjaźni, która wzmacnia i buduje. Historia o sile i ufności. O niesieniu pomocy innym, w straszliwych czasach wojny. Historia o magii, która dzieje się wokół nas, a której kompletnie nie zauważamy. 
9;Uwielbiam! To jedna z moich ulubionych książek :) Nie mogę się nadziwić, w jak zręczny sposób autorka połączyła przeszłość z teraźniejszością. Jeszcze nie raz do niej wrócę! 
7;Głównym bohaterem jest wąpierz Elgan, książę ciemności, który nie pamięta zbyt wiele ze swojego poprzedniego życia- nurtuje go, jak stał się wąpierzem. Przemierzając ziemie Villperuny, podejmuje się znalezienia opieki dla wezwanego przez pomyłkę śmierdzącego demona, któremu nadaje imię Smęt. Wszystko wskazuje na to, że będzie musiał udać się aż do lasu Czarnoboga. Do świty wąpierza, poza śmierdzącym Smętem, dołącza szamanka Dorada oraz wróż Mirosław. Niestety, im dalej w drogę, tym liczba zadań do wykonania rośnie, pojawiają się także kłopoty i nieprzewidziane sytuacje. :) Książka jest bardzo ciekawa. W niezwykle barwną opowieść autorka umiejętnie wplata elementy mitologii słowiańskiej. Bohaterowie wzbudzają sympatię i ciepłe uczucia, zwłaszcza biedny Smęt. Przy lekturze nie będziecie się nudzić, bo ciągle coś się dzieje. Chętnie sięgnę do następne tomy, aby poznać dalsze losy wąpierza i szamanki. Bardzo udany debiut! 
8;"DZIEWCZYNA Z GÓR. TROPY" MAŁGORZATA WARDA Przerażający jest fakt, ze rocznie w Polsce znika bez śladu dwadzieścia tysięcy osób"  Napiszę wprost i to już na wstępie - Bardzo lubię pióro autorki.  Uważam, że jest to jedna z niewielu polskich autorek, która potrafi pisać o rzeczach ważnych w tak niesamowity, a zarazem prosty sposób. Bardzo chętnie przypomniałam sobie "Tropy" - pierwszą część świetnej serii, a powód był niezwykle ważny- właśnie ukazała się druga część cyklu pt. "Dziewczynka z gór. Śniegi".  Ciekawy i ważny temat, przemyślana i dopracowana fabuła, naturalni i bardzo prawdziwi bohaterowie z tym wszystkim co nasze, ludzkie. Uwielbiam język i styl autorki, pozwala on na wskoczenie w wykreowany świat w zasadzie już po przeczytaniu kilku linijek. Niezwykle plastyczny język powoduje, że razem z naszą bohaterką doświadczałam tego co ona, widziałam, słyszałam i czułam.  Powieść czyta się bardzo szybko z wielką ciekawością i ogromną nadzieją. Do samego końca jesteśmy trzymani w niepewności, jak to wszystko się zakończy. Niestety, a właściwie stety to nie koniec, ciąg dalszy w drugiej części cyklu. Zapewniam, że będzie bardzo intrygująco i zaskakująco. Dużo emocji i wzruszeń, niedowierzania, przerażenia i lęku.  Nasza główna bohaterka to Nadia. Jedenastoletnia dziewczynka, która została porwana z przyczepy kempingowej, gdy nie było w pobliżu rodziców. Porywacz zabiera ją w miejsce oddalone od jej rodzinnego domu, gdzie nie ma cywilizacji i ludzi. Są skazani na siebie. Wokół nich jest las, a w nim niebezpieczne wilki, które mogą szybko zakończyć ludzkie życie. Żyjąc z porywaczem dziewczynka uczy się życia, przetrwania, dorasta i staje się młodą kobietą.  Te czternaście lat z dala od rodziców zmieniło ją i już nie jest tamtą mała dziewczynką.  Gdy dowiemy się kim jest porywacz o imieniu Jakub, już nic nie będzie takie samo. Na jaw wyjdą rodzinne sekrety, traumatyczne dzieciństwo, molestowanie seksualne i brak poczucia bezpieczeństwa. "Dom zły" pozostawił piętno na każdym, kto tam był.  Czy Nadia zdecyduje się na ucieczkę ?  Czy uda się jej wrócić do domu ?   Tę powieść trzeba przeczytać po prostu :)  Bardzo się cieszę, że po trzech latach powstała i ukazała się druga część cyklu.   Już ją mam i za chwilkę będę czytać. Jestem jej bardzo ciekawa :)  Zapraszam WAS do siebie www.ostatniastrona.com.pl 
2;Książka o niczym. Fabuła nie wciąga, ot takie czytadło do poduszki. 
5;Nie jest to, niestety, najlepsza książka autora. Przez wiele stron powieści męczyłam się, łączyłam wątki w całość i nie byłam zachwycona tematem. Właściwie miałam wrażenie, jakby głównego tematu (czytaj zbrodni) nie było... Ale był oczywiście! Wątki tego tematu były jednak tak oddalone od siebie, że wręcz naciągane, niestety.   Nie byłam wcale przekonana do powodu chłopaka-gracza do... sami zobaczycie, do czego, nie byłam też przekonana do życiowej historii Assada, bo wreszcie się ona wyjaśnia.   Co mi zostało? Sympatia do departamentu Q i jej pracowników oraz język autora, który sprawia, że każda historia jest przynajmniej porządnie napisana. A to lubię. 
9;Wszystkie książki autorstwa Ewy Przydrygi, jakie do tej pory miałem przyjemność przeczytać idealnie trafiały w mój gust czytelniczy. Po bardzo dobrze przyjętych przez czytelników „Topieliskach” i zapowiedziach kontynuacji, z niecierpliwością czekałem na ogłoszenie daty premiery kolejnej książki. Zajawki nowej powieści, które autorka zamieszczała na swoich profilach społecznościowych skutecznie podsycały napięcie budząc we mnie przekonanie, że nadchodzi coś naprawdę dobrego! Sam tytuł i okładka działały na wyobraźnię i przywodziły na myśl coś złowieszczego.  Dzięki uprzejmości wydawnictwa Muza, najnowsze dzieło Ewy Przydrygi udało mi się przeczytać przedpremierowo i po skończonej lekturze jestem przekonany, że „Mursz”, podobnie jak „Topieliska” będzie potrzebował dodruku! Przyznaję, że początkowo byłem nieco zawiedziony bo okazało się, że książka nie jest bezpośrednią kontynuacją poprzedniej i niestety tym razem nie spotkam się z moją ulubioną, według mnie najciekawszą postacią „Topielisk” – Maruszką. No cóż! Postanowiłem się nie zniechęcać. Nie chcę zdradzać Wam niczego co dotyczy fabuły. Opis z tyłu książki w moim odczuciu i tak mówi zbyt wiele. „Mursz” nie jest pozycją z gatunku „lekkich, łatwych i przyjemnych”. Specyficzny, duszny klimat nieoczywistej historii jaki zafundowała nam autorka, może niektórych przytłoczyć, ale według mnie to właśnie taki ciężar gatunkowy jest największą siłą dobrych thrillerów. Ta książka zapewnia inny rodzaj rozrywki. Napisana na najwyższym poziomie nie bawi, nie rozśmiesza lecz porusza do głębi, prowokuje do myślenia, momentami wzrusza. Idealnie wpasowuje się w jesienno - zimowy, depresyjny klimat, który mamy za oknem. Intrygująca fabuła, różne ramy czasowe, mnogość ciekawych wątków, dobrze zarysowane postaci i przede wszystkim mroczne tajemnice, których rozwiązanie przynosi niespodziewane rezultaty sprawiają, że ciężko odłożyć lekturę na potem. A to wszystko w otoczeniu mrocznego i kryjącego wiele sekretów lasu. Przy wątkach związanych z leśną chatą i zagadkowymi sąsiadami wzbudzającymi skrajne emocje, norma częstotliwości bicia mojego serca prawdopodobnie była znacznie przekroczona 😊  Dzięki Ewie Przydrydze po raz kolejny zarwałem noc, a kiedy już skończyłem i odłożyłem książkę na półkę przyszło mi do głowy pewne pytanie…”Jakie to uczucie wiedząc, że czytelnik za jednym zamachem przeczytał książkę nad którą ciężko pracowało się przez kilka miesięcy? :)  Z czystym sumieniem polecam Wam tę pozycję. Śmiało możecie sięgać po nią nie znając historii „Topielisk”. 
8;"Żałobnica" to moje pierwsze spotkanie z twórczością Roberta Małeckiego, a to dzięki akcji czytaj.pl. Muszę przyznać, że powieść od pierwszej strony trzyma w napięciu i tak pozostaje do samego końca. Niezwykle wciągający jest mroczny klimat osaczający wręcz główną bohaterkę z każdą kolejną stroną ciaśniej. Dla mnie ta książka to studium samotności człowieka i jego stopniowego popadania w obłęd, mimo rozpaczliwych prób poszukiwania wytłumaczenia powodów i sensu zaistniałych wydarzeń, 
6;"Polowanie" autorstwa Bernarda Miniera to już siódmy tom z cyklu o Martinie Servazie. Siódmy tom, a mój pierwszy. W ostatnim czasie, to już któraś moja książka ze środka jakiegoś cyklu.   Pełnia księżyca. Noc. Ciemny las. Nagi chłopak w głowie jelenia z przerażeniem w oczach wpada pod samochód. Czy to było polowanie? A co jeżeli to nie było pierwszy raz? W książce tej najpierw to policja poluje na sprawcę czy też sprawców, a później sytuacja się odwraca. Jednak mam wrażenie, że wszelkie polowania, które odbywają się w tej książce tak naprawdę grają tam drugie skrzypce. Na pierwszym planie zdecydowanie jest tam Francja. W książce przeczytamy też co nieco w temacie pandemii, maseczkach, lockdownie. Autor doskonale opisuje sytuację jaka panuje w jego kraju, nie tylko tą związaną z pandemią, ale polityczną. Możemy się dowiedzieć jaki ludzie mają tam stosunek do policji, z jakimi problemami boryka się społeczność czy o wewnętrznych konfliktach.   Lektura książki to jedno, a jej wydanie to drugie. Strasznie męczyły mnie te śnieżnobiałe kartki. I jak dla mnie można było zaoszczędzić trochę papieru na stronach, gdzie pojawiały się kolejne dni tygodnia. Można było większą czcionką, na górze strony czy coś wpisać dzień tygodnia, a nie zostawiać czasem po półtora strony wolnego miejsca dla jednego wyrazu.  Za egzemplarz książki dziękuję wydawnictwu Rebis. 
7;Dla miłośników sztuki i malarstwa:-). Czyli dobrze trafiłam. 
9;"Twarz Sary" zaczęłam i skończyłam w tym samym dniu. I choć w trakcie lektury zaczęłam się zastanawiać, czy może lepiej jej nie kontynuować, to ciekawość wzięła górę. Bo rzecz w tym, że momentami była przerażająca.  W każdym razie książka bardzo dobra, choć chyba mało znana. Przede wszystkim - wielowarstwowa! I stworzona z pomysłem, zarówno pod kątem samej fabuły, jak i jej przedstawienia.  "Jak by to było móc od czasu do czasu zmienić twarz czy też wygląd, tak jak zmienia się ubranie?"  Książka opowiada o młodej dziewczynie, która oprócz marzeń o pozostaniu piosenkarką, ma również obsesyjne myśli związane z jej wyglądem. W tym czasie sławny wokalista dokonuje kolejnych operacji związanych z jego twarzą. Gdy przypadkowo tych dwoje natrafia na siebie, Sara otrzymuje możliwość spełnienia swoich zamierzeń...  Opowieść jest podszyta napięciem i niepokojem. I pomiędzy tą duszną atmosferą możemy zadać sobie pytania o naszą tożsamość, wizualną stronę siebie, jak i tę wewnętrzną. Kim jesteśmy przed sobą i przed innymi? I która z naszych twarzy jest tą prawdziwą?  "Wasza twarz jest wasza. Czy jeśli zmienicie twarz, to zmienicie również siebie?" 
9;Świetna. Po prostu idealna. Nic dodać nic ująć. Polecam 
6;W starej stodole zostają znalezione zwłoki Tobi Turner, która zaginęła przed piętnastoma latami. Szeryf Mike Nevada prosi o pomoc FBI. Na miejsce przyjeżdża agentka FBI Macy Crow. Dla kobiety to ważne śledztwo, które pozwoli jej dostać się do najlepszego zespołu profilerów w FBI.  Szeryf i agentka odkrywają powiązanie zaginięcia z kilkoma gwałtami, które miały miejsce w tym samym okresie. Za każdym razem sprawca używał czerwonego sznura do skrępowania ofiar. Oboje muszą przekopać się przez stare akta, aby złapać mordercę i gwałciciela, który od lat czuje się bezkarny.   Ta książka wzbudziła we mnie trochę mieszane uczucia. Z jednej strony prowadzona sprawa była ciekawa i wciągająca. Z drugiej miejscami było nużąco i czegoś mi zabrakło.   Akcja w dużej mierze składa się z przesłuchań kolejnych świadków i podejrzanych albo ich typowaniu. Dużo jest właśnie takiej nużącej, ciągnącej się powolnej akcji. Jednak sama zagadka kryminalna jest ciekawa. Przestępca, który od dziesięcioleci działa bezkarnie, niepodejrzewany przez nikogo.   Ciekawa jest postać agentki FBI Macy Crow. Kobieta jest twarda i niezależna. Dopiero wraca do zdrowia po potrąceniu przez ciężarówkę. Daje z siebie wszystko i się nie oszczędza mimo ciągle odczuwanego bólu. Nie lubi prosić o pomoc i okazywać słabości.  Jednak w miarę rozwoju akcji jej priorytety trochę się zmieniają.   Podsumowując, nie była to zła książka, ale nie było też fajerwerków. Na pewno będę chciała poznać kolejne inne książki autorki. 
7;Książka jest zbiorem podstawowych informacji na temat Finlandii. Przydatna dla ludzi, którzy nie mieli jeszcze żadnej styczności z tym krajem i społeczeństwem, chociaż i Ci, którzy już tam byli, mogą znaleźć kilka dodatkowych ciekawostek. Książka poprowadzona w sposób neutralny, nie ocenia przez pryzmat emocji. Jeśli ktoś szuka dogłębnych analiz socjologicznych, problemów społecznych lub dywagacji na temat ustroju czy polityki, powinien sięgnąć po inną pozycję. 
10;"Serce w mundurze" to rewelacyjna książka od której nie można się oderwać.  Pokazuje losy Klary - głównej bohaterki, dla której życie nie jest łaskawe. Ta młoda aktorka aby spełnić swoje marzenia musi się wiele nauczyć i...- decyduje się na wojsko.  Od pierwszych dni przeszłość depcze jej po piętach. Nie ma żadnej taryfy ulgowej.  Czy Klara nie postawiła sobie poprzeczki za wysoko?  Na jej drodze pojawia się kapitan Nowak, który obdarza dziewczynę uroczym uśmiechem.  Ta książka doskonale pokazuje jak walczyć o swoje. Nie brakuje też wojskowego rygoru.  Klara to wspaniała bohaterka, z którą zaprzyjaźnisz się od pierwszych stron.   Gorąco polecam! 
7;Bardzo dobra historia z ciekawym klimatem, dobrym językiem, interesującą intrygą. Pomieszanie kryminału z romansem i historią w tle, jakże ciekawą, bo rzadko poruszaną. No bo kiedy ostatnio czytaliście powieść, w której zobrazowano (delikatnie, ale jednak) stosunki polsko-rosyjskie podczas zaborów w Warszawie? Co ciekawe, mamy i takich zaborców, których nie sposób nie lubić! Ale kochać? Toż to zdrada! A może jednak?...  Są w powieści również socjaliści (nowy ruch), przyrzeczone słowo i kobiecy honor, by go dotrzymać. Zaglądamy do więzienia i do domów publicznych, obawiamy się zesłania i brzydzimy się dulszczyzną. Co ciekawe, niczego tutaj nie jest za dużo! Wszystko w sam raz.  Wyrzuciłabym jedynie kilka współczesnych związków frazeologicznych, które się tam zaplątały, bo ewidentnie przywracały mnie do XXI wieku, a przecież, mimo zaborów, wracać nie chciałam.  Z pewnością sięgnę po kolejne książki cyklu, Wam też polecam. 
8;Landon i Shay obiecali sobie, że nic ich nie rozdzieli, nawet wyjazd chłopaka do Los Angeles, gdzie udał się, żeby uzyskać pomoc w leczeniu. Związek na odległość nie jest prosty, jednak im udawało się przez dłuższy czas w nim wytrwać, tym bardziej, że Landon w końcu mógł rozwijać się w zawodzie, który go pasjonował. Pomimo trudności i odległości wszystko układało się dobrze, aż do pewnego wydarzenia, po którym Landon odsunął się od Shay i zerwał z nią kontakt. Po latach spotykają się ponownie i choć wciąż coś do siebie czują trudno im odbudować zaufanie. Czy jest to w ogóle jeszcze możliwe?  Po przeczytaniu drugiego tomu historii Landona i Shay nadal jestem pod wrażeniem i utokiem tej opowieści. Autorka wciąż dostarcza nam mnóstwo emocji, zarówno tych wesołych jak i smutnych. Tak jak w pierwszym tomie tak i tutaj nie mogłam się nadziwić jak okrutny i bezduszny był ojciec Landona. Niesamowicie mnie denerwował, nawet Landon nie wywoływał we mnie takich uczuć, gdy miał swoje trudne momenty i nieświadomie ranił Shay. Podobało mi się, że autorka nie umniejszyła choroby Landona, nie wyleczyła go w cudowny sposób, tylko pokazała nam jak trudna może być depresja i to, że człowiek mierzy się z nią przez całe życie. W książce nie zabrakło również wesołych momentów, jak na przykład scena z piorunem przyjaciółki Shay. Po przeczytaniu drugiego tomu z całego serca polecam tę historię, ponieważ jest to jedna z tych, które na długo zapadają w pamięci. 
9;"Kod Róży" to Kate Quinn w doskonałej formie. Autorka zabiera czytelników m.in. za mury Bletchley Park, do bombardowanego Londynu i na korytarze szpitala psychiatrycznego. Historyczny aspekt książki absolutnie mnie oczarował. Kate Quinn wspaniale oddała atmosferę dawnych czasów i stworzyła postaci odpowiadające ówczesnym realiom. Fakt, że całość zbudowana jest na bazie prawdziwych miejsc, wydarzeń i osób nadaje powieści wyjątkowego charakteru. "Kod Róży" to opowieść o odważnych kryptolożkach i ich ważnej misji. O przyjaźni, miłości, zdradzie, bolesnych pożegnaniach i walce z przeciwnościami losu w niespokojnych latach drugiej wojny światowej. Genialna książka - gratka dla miłośników powieści historycznych. Warto ❤ 
3;Trudno było mi zrozumieć, kto jest narratorem danej historii. Niekiedy byli podpisani, innym raczej po prostu zaczynali opowiadać. Zawiodłam się na historiach bez jasnego rozwiązania, bez rzeczywistych wniosków. Komentarze Warrenów do historyjek są luźno związane z samymi opowieściami. Brakowało mi nazywania konkretnych zjawisk, komentarze były zbyt krótkie. Poza tym jeśli ktoś chce udowodnić istnienie duchów niedowiarkom, nie zrobi tego załączając zdjęcie miejsca na cmentarzu, gdzie spotkał tego ducha, zamiast faktycznego zdjęcia ducha, które, jak się zarzeka, ma. Za dużo dookoła, za mało informacji o samej naturze zjawisk nadprzyrodzonych. 
7;"MAŁE KOBIETKI" - LOUISA MAY ALCOTT  Zapraszam Was dzisiaj do podróży w czasie i przestrzeni. Cofnijmy się do lat 60. XIX wieku do Ameryki Północnej, właśnie tam osadzona jest historia "Małych kobietek" L.M.Alcott.  O czym jest? Opowiada historię rodziny Marchów. Pastor Pascal - głowa rodziny - opuszcza dom, aby pełnić funkcję kapelana na wojnie. W domu zostaje pani March oraz jego 4 córki: Meg, Jo, Beth, Amy. Na łamach powieści spędzamy z dziewczynkami cały rok. Przeżywamy ich codzienne życie, które jest pełne siostrzanej miłości, zabawy, ale i kłótni oraz problemów.  Po książkę chciałam już sięgnąć dobrych kilka lat temu, ale jakoś nigdy nie było do tego okazji. Cały czas coś innego było do czytania. Gdy zobaczyłam audiobooka na empiku stwierdziłam, że w sumie czemu nie. I tak minął mi tydzień na słuchaniu i poznawaniu historii czwórki sióstr.  Każda z sióstr ma swój unikalny charakter. Meg - stateczna, rozważna, Jo - żywa, otwarta, chłopczyca uwielbiająca książki, Beth - cicha miłośniczka muzyki oraz Amy - najmłodsza, przemądrzała, lubiąca rysować. Siostry nie są bez wad, jednak je dostrzegają i starają się nad nimi pracować. Dość szybko uświadamiają sobie co robią nie tak, przez co ten obraz jest trochę wyidealizowany. Coś co łączy wszystkie siostry to na pewno wielkie serce i dobroć. Moja ulubiona siostra to z pewnością Jo. Choć każda z nich miała swoje dobre i trochę gorsze momenty, to jednak Jo - miłośniczka literatury mnie urzekła, a Amy przez większość czasu bardzo mnie irytowała.  Jedna z początkowych scen wywołała u mnie wzruszenie. Jeśli czytaliście to może będziecie wiedzieć, chodzi mi o scenę w której dziewczynki rozmawiają o prezentach na święta i decydują się coś zrobić.  Lektura ma trochę wydźwięk moralizatorski, pokazujący jak dziewczynki powinny postępować. Przez to starszy czytelnik może się trochę denerwować, jednak mnie to nie przeszkadzało.  Jedno jest pewne, z ksiażki bije duża ilość ciepła i miłości. Mimo że należy do literatury klasycznej, myślę że nie jest trudna w odbiorze. Idealna na poprawę humoru, porusza ważne tematy i pokazuje siostrzaną miłość w tych dobrych jak i gorszych chwilach. Było to ciekawe spotkanie, wkrótce sięgnę po "Dobre żony" Czytaliście? Która siostra jest Waszą ulubioną? A może macie ją dopiero w planach? Dajcie znać w komentarzu.  Miłego czytania! Do zobaczenia następnym razem! 
8;Książka napisana ciekawym językiem z perspektywy młodego chłopaka co nadaje lekkości lekturze. Cała seria opowiadająca o relacjach bratanek-wujek jest interesująca, wiele ich dzieli, ale łączy ich ogromna pasja. Zakończenie jak zawsze zaskakujące, musiałam zbierać szczękę ze stołu ;) 
6;Dla fana włoskiej piłki pozycja powiedziałbym wręcz obowiązkowa, dla fanów futbolu ciekawa lektura. Gianluca Di Marzio przybliża nam kulisy transferów piłkarskich, historie wręcz ciężkie ażeby w nie uwierzyć, zawiłości na rynku włoskiej piłki. Szczerze powiedziawszy jestem zaskoczony kulisami niektórych z nich. Pamiętam jeszcze jak Mike Ashley ówczesny właściciel mojego ukochanego klubu Newcastle United, w ostatnie godziny okienka transferowego wysłał helikopter z północnej Anglii do Holandii byłe by podpisać kontrakt z piłkarzem i to wydawało mi się olbrzymią rzeczą. Nie znałem jeszcze pojęcia włoskiego Calciomercato ... Fajnie że większość nazwisk to znane gwiazdy, więc nawet i przeciętny fan piłki nożnej znajdzie coś dla siebie, niestety zbyt wiele nazwisk managerów, agentów sportowych czasem psuje czytanie, idzie się natomiast przyzwyczaić. Polecam. 
8;Bardzo bardzo tragiczna i smutna ta książka . Kto lubi takie klimaty to obowiązek przeczytać ją. Polecam jak nie wiem co . 
8;Jak ja się cieszę że mogłam zapoznać się z piórem Nany Bekher, bo przyznam że po tej powieści bardzo mi przypadło do gustu i na pewno sięgnę po inne książki. Okładka bardzo mi się spodobała i przyciągała mój wzrok, nie pozwalała mi o sobie zapomnieć. Bardzo dziękuję autorce jak i wydawnictwu Pascal za możliwość jej przeczytania, bo przyznam że byłam mile zaskoczona przesyłką ☺️ A teraz trochę o tym co w środku ....Caden po śmierci matki ma w planie zemstę na ojcu, który od nich odszedł gdy on zaledwie miał rok. Ta zemsta miała polegać na uwiedzeniu przyrodniej siostry, która jest oczkiem w głowie tatusia. Jednak po poznaniu dziewczyny, która bardzo szybko zaakceptowała fakt posiadania starszego, przyrodniego brata, jego plan się rozpada na drobne kawałki. Wszystko za sprawą namiętności jaka się rodzi między młodymi. Mimo że boją się reakcji rodziców, nie potrafią odsunąć od siebie uczuć które w nich się budzą. Co się stanie gdy na jaw wyjdą jeszcze inne tajemnice?  Wciągająca, pełna emocji i namiętności powieść w świątecznej oprawie, którą ciężko odłożyć i która mnie sobą oczarowała.... Czytałam ją z ogromną przyjemnością. Polecam Wam ją z całego serca. Mam nadzieję że również i Wam sprawi ona przyjemność. 
7;Momentami głęboka, momentami wręcz płytka. Momentami porywa, momentami odpycha. Na pewno wielowymiarowa, na pewno zadaje dużo ważnych pytań, a odpowiedzi przekazuje dość dosadnie, miejscami nawet skrajnie. Ogólnie cieżko przejść obojętnie i nie wyprodukować po tej lekturze jakichkolwiek emocji. Do tego wątek zmagań czeskiej inteligencji z reżimem komunistycznym przedstawiony bardzo ciekawie. Warto. Zdecydowanie. Będę polecał i niech każdy wyrobi sobie zdanie. 
8;"Mopsik, który chciał zostać jednorożcem" Belli Swift to pierwsza część przygód uroczej Peggy - małego, dokazującego, ale bardzo kochanego mopsa. Książka skierowana jest do czytelników w wieku 6-8 lat, doskonale się sprawdzi jako wspólna lektura do poduszki, ale także jako pozycja do samodzielnego czytania. Duża czcionka i niewielki format książki ułatwia lekturę początkującemu czytelnikowi, dodatkowym ułatwieniem będzie podział na krótkie rozdziały. Wesołe ilustracje zaś urozmaicą czytelniczą przygodę. "Mopsik..." z pewnością przyniesie wiele radości dzieciom i ich opiekunom.  Autorka na pierwszoplanowego bohatera swojego opowiadania wybrała szczeniaka rasy mops, który jeszcze niewiele wie o świecie, ale jest pełen entuzjazmu i wiary w dobre zakończenia. Suczka Peggy niestety dość szybko przekona się, że pozory mylą i nie każdy chce być jej przyjacielem.  Dla Peggy los nie od razu okazuje się łaskawy. Trafia do domu Suzanne, która prowadzi eleganckie życie w mieście. Piesek czuje się samotny, nie ma się z kim bawić, a perfumy jej pani drażnią jej nosek. Beztroskie psoty małego szczeniaka okazują się nie do zaakceptowania dla Suzanne, która szybko pozbywa się modnej, ale uciążliwej zabawki i oddaje ją do schroniska. Schronisko, w dodatku przepełnione, to zdecydowanie nieodpowiednie miejsce dla malucha. Na szczęście spędza tylko jedną noc. Nazajutrz pracownik przytuliska namawia pewną miłą rodzinę na stworzenie tymczasowego domu, dzięki czemu na okres Świąt suczka trafia do nowej rodziny. Musi ich przekonać i sprawić, że zdecydują się zostać jej opiekunami już na zawsze. Peggy całym swym psim sercem pragnie zostać z rodziną, mieć własną miskę, bombkę na choince, zdjęcia na lodówce i chodzić na radosne spacery. Z tej wielkiej potrzeby akceptacji wynikają zupełnie nieoczekiwane i zwariowane historie. W końcu Peggy przekona się jednak, że kocha się nie za coś, ale mimo wszystko.  Książki o zwierzakach uwrażliwiają, uczą empatii i kształtują wyobraźnię. Pozwalają lepiej zrozumieć naszych czworonożnych przyjaciół, a dzięki temu - sprawiają, że możemy otaczać je lepszą opieką i w dorosłym życiu walczyć o wyegzekwowanie ich praw.  Opowieść w świątecznym klimacie, pełna emocji i uczuć we wszystkich odcieniach. Co ważne i bardzo lubię, historia kończy się happy endem. To ciepła, miła, czuła książka, która nawet u mnie - dorosłej już baby - wywołała łzy wzruszenia. A skoro potrafi poruszyć coś w mojej wielowiekowej skorupie, to pomyślcie tylko, jak dobrze musi wpływać na dzieci. Ach i uczy jednej ważnej rzeczy, o której zawsze warto mówić - zwierzęta to odpowiedzialność. Nie można ich wziąć pod wpływem chwili, a potem porzucić, bo nie spełniają naszych oczekiwań.  Historia o mopsiku Peggy ma w sobie magię. Naprawdę polecam!!!! 
8;Marcin Halski tym razem zabiera nas w podróż do magicznego cesarstwa rządzonego twardą ręką przez Cesarza i jego czyścieli. Cesarstwo coraz bardziej zwiększa swoją potęgę podbijając kolejne krainy i wysysając z nich wszystko co dla niego wartościowe kosztem kultury i religii podbijanych ludów.  Czy jest życie bez wiary i kultury? Co wtedy decyduje o naszej tożsamości? Jak bezwzględna chęć niszczenia wszystkiego co związane z wierzeniami może obrócić się przeciwko ludzkości dając upust nienawiści, agresji i demonom? Laleczki to powieść fantasy, gdzie czytelnik poznaje tajemnicze krainy, pełne magów, ludów pierwotnych, wierzeń, rytuałów oraz demonów. Razem z głównym Czyścicielem Cesarstwa Horensem wybieramy się w podróż do najdalszej podbitej przez wojsko krainy Hawryn, gdzie dzieją się rzeczy niewytłumaczalne dla Magów Cesarstwa. Przerażająca zbrodnia, skrajne emocje, kumulacja zła. Jaka pierwotna moc drzemie na tych opuszczonych ziemiach? Historia Horensa wciąga czytelnika od pierwszych stron. Powieść czyta się lekko, choć potrafi przerazić i wywołać dreszcze. Dobrze wykreowana postać głównego bohatera, który z jednej strony jest surowy i obojętny, a z drugiej jest w stanie oddać życie za idee. Oczywiście kolorytu całej powieści dają tytułowe laleczki, symbolizujące różne bóstwa, duchy Loa i laleczki voodoo z wielu kultur. Lektura idealna da miłośników mrocznego fantasy z kulturowym twistem. 
8;Czasem przeszłość upomina się o nas tylko dlatego, że byliśmy. Że w chorym umyśle zajęliśmy miejsce innej osoby, że wyobraźnia podpowiada mu naszą winę. Nawet, jeśli na tę winę składa się tylko młodość z jej wyborami.   "Szelest", który niesie się po lasach okolic Trójmiasta łączy wydarzenia sprzed lat z momentem, w którym Alicja mierzy się z dręczącą ją wizją agresywnego męża, z niechęcią matki wobec jej życiowych wyborów, z pracą poniżej aspiracji, która każe jej zmagać się z pozbawionymi sensu zadaniami. Mąż nadal nie znika z horyzontu, ludzie wokół drażnią krytykanctwem a dziennikarka dostaje do przetestowania aplikację, która kłóci się ze zdrowym rozsądkiem. Techniczna zabawka poprowadzi Alicję w kierunku brudnego seksu, morderstwa i rosnącego przekonania, że jej twórca pisał ją myślą o kobiecie, której należy zadać ból i śmierć. O Ali?   Małgorzata Oliwia Sobczak zamknęła fenomenalną trylogię by powrócić z nieco odmiennym dreszczowcem, który jednak ponownie sprawia, że z uznaniem przyklaskujemy wyobraźni i umiejętności plątania wątków w sposób, dzięki któremu finał musi nas zaskoczyć. Łączy ze sobą sobą odległe w historie, kieruje przypuszczenia na fałszywe tory, myli tropy. Na kolejnych stronach przychodzi zmagać się z przemocą, przerzucać sympatię na kolejnych bohaterów, zmieniać zdanie o złych i dobrych. Mundur i gniew każą nam podejrzewać Igora, nastolatki będą inne niż wyobrażają to sobie rodzice, dorosłe dzieci będą skrywały tajemnice martwego lasu, rozrysowane na kartkach i ścianach.   Więcej tu psychologii, więcej relacji międzyludzkich, więcej też pytań o Alicję i o Oskara, z którym przychodzi jej zewrzeć szyki w poszukiwaniu prawdy. Nadal jednak jest znakomite tło kryminalne, brud i zło skrywane za twarzami władzy, ekranami smartfonów, odłamkami porcelany i huśtawkami, które wznoszą do nieba lalki i trupy. Słoneczko nie świeci, mundur nie czyni policjanta, szelest nie zwiastuje kroków znanego nam wroga. Jest mrok i tempo, jest aplikacja czytająca intencje, jest wreszcie morderca - prawdziwy, namacalny, wymierzający urojoną sprawiedliwość. Polecam.   Katarzyna Dziękuję @wydawnictwu W.A.B. 
8;Wspólna opinia dla dwóch ksiąg, traktuję to jako całość. 
8;Corinne Michaels to autorka, której książki zdecydowanie biorę w ciemno. Świetnie odnajduję się w wykreowanych przez nią historiach. Mam wrażenie, że Michaels po prostu pisze z głębi serca i to właśnie ten aspekt tak bardzo mnie do jej twórczości przyciąga.  "Windą do nieba" to króciutkie, ale obfite emocjonalnie opowiadanie. Autorka potrafi nawet tylko w kilku rozdziałach rozkochać czytelnika i wprowadzić go w świąteczny klimat.  Holly nie cierpi Bożego Narodzenia od kiedy kojarzy jej się ono jedynie z byłym partnerem. Chciałaby, aby ktoś odczarował jej to przekonanie i dobrym kandydatem wydaje się Dean, kolega z pracy. Jednak po jednej wspólnej nocy przestają się do siebie odzywać. Holly jest tym bardzo zawiedziona, ale trzyma się dość dobrze. Do czasu, aż oboje zostają zamknięci w windzie z powodu awarii. Te kilka chwil daje im szansę na poważną rozmowę. Ale czy dobrze je wykorzystają?  Na tych niewielu stronach autorce udało się zawrzeć wszystko to, co powinna mieć świąteczna historia z happy endem. Jest zagubiona para, zimowy klimat, kłótnia i pogodzenie się. Zdecydowanie idealne odwzorowanie typowej komedii świątecznej. Jak dla mnie, świetna opowieść. Krótka, ale treściwa no i co najważniejsze, idealnie komponuje się z nadchodzącym okresem 😍🎅 
1; Audioteka wrzuciła toto w formie słuchowiska swoim abonamenciarzom w abonamencie, czyli niby za free. Krótkie, więc się skusiłem. Raczej niepotrzebnie. Muszę przyznać z ręką na sercu, że podobnej bzdury literackiej w życiu nie doświadczyłem. Aż dech zapiera perfekcyjny i modelowy idiotyzm tej pseudopowieści. 
10;Zainteresowałam się książką po obejrzeniu serialu na Netfixie. Serial bardzo, bardzo mi się podobał i pragnęłam więcej.... więcej. Sięgnęłam po książkę i cóż ..... jak to zawsze bywa nic z filmem poza imionami bohaterów się nie zgadza ale również jak zwykle książka nie do porównania REWELACJA nie sądziłam że ta historia może być jeszcze lepsza a jednak polecam..... sięgam bez wahania po 2 część 
7;Chyba każdy czytał w Biblii historię Dawida lub chociażby o niej słyszał. Chłopiec, który za pomocą procy pokonał Goliata i stał się wielkim królem narodu Izraela.  Pani Jarocka w swej książce połączyła kilka gatunków w jedno, co dało niesamowity efekt. Nie jest to typowa opowieść biblijna tylko fascynująca historia starego człowieka, który u schyłku swojego życia, pragnie nam przybliżyć to co przeżył.  Dawid jest królem, jednak jest przygnębiony i bardzo przeżywa upływające lata, które nieuchronnie zbliżają go do śmierci. Czuje się samotny leżąc chory, przykuty do łóżka, i wykorzystany. Dzięki jego wspomnieniom zagłębiamy się w czasy jego burzliwej młodości.   Dowiadujemy się, że był osobą popędliwą, stykał się z okrucieństwem, pogonią za bogactwem i tym co zakazane oraz dokonał kilku złych wyborów, których teraz bardzo żałuje. Te opowieści są naprawdę ciekawe i wciągające, że nie sposób się nudzić.  Autorka w przepięknym stylu oraz poetyckim i plastycznym piórem napisała tę książkę. Dzięki temu tę pozycję czyta się szybko i przyjemnie. Pisarka próbuje uświadomić nam, że poezja jest wielką wartością i to ona sprawiła, że Dawid wciąż jest pamiętany i o nim się mówi.  Monolog bohatera powoduje, że wszystkie znane nam fakty z życia żydowskiego króla, widzimy z innej perspektywy i poznajemy na nowo.  Pragnę zachęcić was do poznania tej pozycji. Przekonajcie się sami czy ta książka licząca zaledwie 222 stron jest wartościowa i w waszym guście. Ja ze swej strony polecam. 
10;Trochę jest dla mnie dziwne numerowanie tomów w systemie dziesiętnym... no ale cóż... ja po tomie 1 sięgnęłam po tom 2 i dobrze te "środki" to pewnie jakieś przyboczne opowiadania... Fabuła tak mnie wciągnęła że nie ma czasu na "pierdołki" sięgam po 3 :) 
8;Do najnowszej powieści autora podchodziłem z obawą. Dwie poprzednie książki, czyli Krew z krwi oraz Matnia, delikatnie pisząc mnie nie zachwyciły. Na szczęście dla siebie mogę śmiało stwierdzić, że dałem się zainfekować Zarazie.  Czwarty tom opisujący losy oraz śledztwa Igora Brudnego ma w sobie wszystko to, za co pokochałem poprzednie powieści z twardym gliną w roli głównej. Najlepszą rekomendacją niech będzie fakt, że mimo nieuchronnego widma porannej pobudki do pracy, nie oderwałem się od książki dopóki nie poznałem rozwiązania. Spędziłem kolejne emocjonujące godziny z Brudnym oraz Zawadzką i wraz z nimi chciałem dorwać kolejnego szalejącego psychopatę.  Zaraza jest, jak już wspominają w recenzjach inni, swoistym miękkim resetem serii. Można wręcz określić ją mianem nowego otwarcia. Mimo nawiązań do poprzednich tomów, Zarazę może zacząć czytać także nowy czytelnik. Natomiast, Ci z nas, którzy są z Brudnym od początku, poczują znajomy klimat, a przy tym nowe i świeże rozwiązania. Autor idealnie to rozegrał i cieszy mnie, że napisał Zarazę w ten sposób. Nie czuję wtórności, ale i odnajduję się w znajomym klimacie.  Nie będę się dalej rozpisywał, bo tę książkę oraz całą serię po prostu szczerze polecam. Dla mnie to idealna dawka emocji, która nie pozwala się oderwać od lektury. Seria wyjątkowa na naszym rynku kryminałów. Skutecznie mieszająca w głowie czytelnikowi i nie pozwalająca na bycie obojętnym wobec okrucieństwa spotykającego bohaterów. Z niecierpliwością czekam na kolejny tom! 
9;Czym sie kierujecie wybierając książki? Opisem czy bardziej okładką? Ja wybralam ta pozycje ze względu na okładkę. Uwielbiam bez jego zapach i kolor. Pokochałam również "Sage rodziny z Ogrodowej ". Autorka wysoko sobie postawila poprzeczkę przy pierwszym Tomie. Czytajac kartkę za kartką co raz bardziej interesowało mnie co będzie dalej. Na ta część dosyć długo musieliśmy czekać ale powiem wam ze bylo warto. W tej części autorka rowniez mnie nie zawiodła. Jak wiadomo w tej powieści chodzi o siłę kobiet. Mimo tego jak maja trudno w zyciu nie poddają sie tylko walcza do końca. Musze przyznac ze pióro Eweliny jest tak lekkie ze nawet nie wiem kiedy skonczylam ta historie.  W drugim Tomie poznajemy dalsze losy rodziny Żmudzkich i Leszczyńskich. Nasza glowna bohaterka Lilka angazuje sie w relacje z Fabianem. Pomimo burzliwej przeszłości postanawia zaufać mężczyźnie i bardziej sie otworzyć w nowej relacji. Duza dawke emocji daje nam Klaudia ktora jest kuzynka Lilki. Chce dowiedzieć sie w jakich okolicznościach zginęła jej mlodsza siostra. Cala rodzina wciaz nie moze sie pogodzić z tym co sie stalo. Nie potrafia dopuścić do siebie wiadomości ze dziewczyny juz nie ma z nimi. Klaudia rozpoczyna swoje prywatne śledztwo. Dalej sledzimy losy Rajmunda. Zobaczymy jak on sam rodzi sobie z wychowaniem bliźniaków i córki. A wiadomo z mojego doświadczenia jest to nie lada wyzwanie. Ciesze się bardzo ze poruszony został watek z Rozalia "Szalona wiedźma z Ogrodowej". Super jest to ze w książce możemy się przenieść w czasie przeszłym. Poznac emocje naszej postaci. Chociaż troszke było mi malo tych wspomnień z czasow wojny. Chciałabym wiecej w nastepnym Tomie. Mam nadzieję że trzecia część bedzie jeszcze lepsza od tej. Koniecznie siegnijcie po ta część takze. Zakochacie sie w Sadze rodzinnej. 
10;No i się stało Mal i Alina przywrócili mnie do rzeczywistości och jak szkoda że to już koniec... na osłodę mam opowiadania przyboczne .. sięgam po nie z żalem że już zakończyłam tę przygodę :) 
10;Nie powiem, było to dla mnie spore wyzwanie, co wyraźnie obrazuje mój notes ze słówkami, których wypisałem ze dwa tysiące. Ale jakże ono było satysfakcjonujące! Chernow ma bardzo bogate i niekiedy wyszukane słownictwo, ale ma też wspaniały styl. Po lekturze mam wrażenie, jakbym poznał Granta osobiście, tak żywa była ta narracja. A co to był za człowiek! Prawy, skromny, pewny, lojalny, ciekawy świata, inteligentny, a jednak przy tym także naiwny, głodny władzy, kiedy już jej zasmakował i przeceniający ludzi, którym zdecydował się zaufać. Ponadto zwykle małomówny, ale z talentem gawędziarza. W swoich czasach był wielki, ale historia nie obeszła się z nim łaskawie. Przyjęło się, że Grant był wielkim strategiem, ale marnym politykiem, a często nawet tego pierwszego miana mu odmawiano, nazywając go rzeźnikiem i zarzucając mu pijaństwo. Ron Chernow po wielu licznych konsultacjach ze specjalistami (5 stron podziękowań), lekturze tysięcy stron listów, wspomnień, rozkazów, wywiadów, gazet i innych pism (11 stron bibliografii drobnym drukiem) w swojej biografii Granta znacząco zrehabilitował Ulyssesa. Bo jak nazywać rzeźnikiem człowieka, który brzydził się krwią, nie umiał znieść widoku amputowanych kończyn, bolał do końca życia nad tragicznym ostatnim atakiem pod Cold Harbor i był bardzo daleki od romantyzowania wojny? Dlaczego wciąż zarzuca mu się pijaństwo, skoro w sytuacjach ważnych nigdy nie poddawał się uzależnieniu, a po wojnie wyraźnie zdołał pokonać swój nałóg, tak że informacje o jego upiciu się można policzyć na palcach jednej ręki, a często podaje się je i tak w wątpliwość?  Chernow w swojej książce prowadzi czytelnika cały czas blisko Granta tak, że w trakcie lektury widziałem nieustraszonego Granta w Meksyku, który jako kwatermistrz zgłosił się na ochotnika, by dostarczyć amunicję pod ostrzałem wroga; widziałem go rozdartego między antyniewolniczymi rodzicami i proniewolniczymi teściami; widziałem go w biedzie po wyrzuceniu z armii, gdy sprzedawał drewno na opał, aby się utrzymać i sprzedał własny zegarek, by rodzinie kupić prezenty na święta; widziałem jak żywo interesował się secesją i jako zagorzały unionista dał się namówić Johnowi Rawlinsowi (który potem odda ogromne przysługi dla trzeźwości Granta w trakcie wojny) aby dowodził najpierw ochotnikami, co otworzyło mu na nowo drogę do zawodowej armii; byłem w jego kwaterach, towarzyszyłem w trakcie kampanii od Belmontu do Appomatox, a później w Białym Domu i podróży dookoła świata; widziałem go jako człowieka sukcesu i jako bankruta, gdy został oszukany przez Ferdinanda Warda; a wreszcie widziałem jego cierpienie spowodowane rakiem gardła i walkę z czasem, aby ukończyć swoje "Memoirs" i zapewnić byt rodzinie po swojej śmierci.   Chociaż to kariera wojskowa Granta jest sławniejsza, to Chernow niemal równie dużo miejsca poświęca jego prezydenturze. Owszem, popełniał błędy, które doprowadziły do korupcji w jego administracji, ale to on zatrudnił też takich ludzi, jak Amos Akerman, Hamilton Fish, Benjamin Bristow czy John Creswell. Zresztą sukcesy jego pierwszej kadencji (walka z Ku Klux Klanem, obywatelstwo i prawa wyborcze dla czarnoskórych, zmniejszenie długu publicznego, ustabilizowanie wartości pieniądza, tysiące stanowisk dla wyzwolonych niewolników i kobiet, traktat pokojowy z Wielką Brytanią i uzyskanie odszkodowania za tzw. Alabama claims, pojednawcza polityka wobec byłych żołnierzy Konfederacji - dość wspomnieć, że "Szary Duch" Mosby został jego oddanym przyjacielem - a także bardziej pokojowe nastawienie do Indian i wyraźny rozdział państwa od jakiejkolwiek religii) przykryły niedoróbki tak udanie, że ostatnim argumentem opozycji zostało jego pijaństwo. Był to wręcz temat przewodni dla wielu gazet, aż George Templeton Strong (uznany prawnik) wybuchnął, że "skoro taki pijak jak Grant, bez krzty przyzwoitosci, może z powodzeniem prowadzić kampanie wojenne, wygrywać wielkie bitwy i wynieść się z nic nieznaczącej pozycji do bycia porucznikiem generałem i prezydentem, to po co cały ten szum o trzeźwości?". Może i druga kadencja była mniej udana, ale nie stracił przez nią uznania i po odbyciu podróży dookoła świata miał dość duże szanse na trzecią. Podróż to też dowód na poważanie, jakim cieszył się Grant i na jego wartość jako człowieka, ponieważ nie tylko zrobił wrażenie na Bismarcku, ale też został poproszony o mediacje między Chinami a Japonią, a cesarz Japonii bez zważania na etykietę ruszył do niego, aby uścisnąć mu dłoń. Zabawną ciekawostką z tej podróży jest wypowiedź Granta o Wenecji, że byłoby to całkiem ładne miasto, gdyby osuszyć kanały. To wszystko, co piszę, wygląda jakby Chernow napisał exegi monumentum, ale to dlatego, że sam zacząłem odczuwać szczególny afekt dla tego niezwykłego człowieka.  Ulysses Grant był bliskim współpracownikiem Lincolna w trakcie wojny i kontynuatorem jego działań po niej. Choć po klęsce Rekonstrukcji wydawało się, że wszystko poszło na marne, to swoim cierpieniem i śmiercią Grant dokonał tego, czego tak bardzo pragnął. Pojednał Północ i Południe, a przynajmniej tych, którzy nie widzieli w nim rzeźnika, a dawcę pokoju spod Appomatox. Nie mogę się doczekać lektury jego wspomnień, o których słyszałem mnóstwo dobrego i które są ostatnim wysiłkiem człowieka, który słowami Shermana, był zagadką dla samego siebie.  A jeszcze co do samego wydania: w środku są zarówno zdjęcia, jak i mapy. Mapy niestety jednak znajdują się wszystkie na początku, dlatego najpierw je przegapiłem, a potem utrudniało to korzystanie z nich. 
8;🍂𝘙𝘦𝘤𝘦𝘯𝘻𝘫𝘢🍂  Lubicie, kiedy autorzy wracają do tych samych historii, tylko zmieniają perspektywę? Ja zazwyczaj niezbyt. 😏 Wyjątkiem są książki, które czytam w dużym odstępie czasowym, wtedy fajnie sobie wszystko przypomnieć, oraz powieści Cory Reilly!😍 Cokolwiek by nie napisała, połknę to w kilka godzin, i tak też było ze „Złamanymi więziami”. 😍  Wracamy tutaj do Nino i Kiary, którzy tym razem zaczynają swoją opowieść od pojawienia się w ich domu Serafiny. Mamy tu kilka przeskoków czasowym, dzięki czemu fabuła nie nuży, a dowiadujemy się mnóstwa nowych szczegółów.😊 Możemy obserwować, jak inni postrzegali poczynania Remo, a także starania młodszego z braci i jego żony o dziecko, które zakończy się dość niespodziewanie. 😋 Oprócz tego, poznamy lepiej Adamo, jego zmagania z uzależnieniem, jego uczucia do matki i, w końcu, jego ogromną przemianę.  To już nie będzie ten sam, beztroski chłopak, co przedtem, a zagubiony, młody mężczyzna, coraz bardziej przypominający braci. Nie wiem czy to dobrze, czy źle. 🤔  Dom Falconich będzie wyglądał na całkiem inny niż w tomie pierwszym tej serii, a wszystko za sprawą uczuć, które się w nim pojawiły. 😍 Mam wrażenie, że ta rodzina, z każdym tragicznym wydarzeniem naprawdę staje się silniejsza, a miłość nie jest wcale dla nich słabością. 🥺 To, oczywiście, nie jest koniec ich przygód, bo już niedługo zdradzę Wam, co tam ciekawego dzieje się u Savio, który do tej pory nie miał jeszcze swoich pięciu minut. ☺️ Ta część to 8/10, chociaż nie wiem czy jest sens oceniania, bo kocham wszystkie te książki! ❤️ 
7;Książka jak dla mnie troszkę przesadzona z tzw pomysłem ale jak zwykle super się czytało a i tradycyjnie w przypadku Marcela Mossa zakończenie też było interesujące . Dla fanów M. Mossa lektura obowiązkowa. 
5;Po pozycję sięgnęłam z tej prostej przyczyny, że bardzo lubię mroczne thrillery psychologiczne, a jeszcze jak akcja rozgrywa się w szpitalu to tejst to wiśienka na torcie. Niestety, mimo całkiem niezłego języka literackiego zabrakło mi tutaj "chemii", która wytwarza się pomiędzy autorem i czytelnikem. Negatywnie w tym wypadku zadziałało zakończenie, które do mnie kompletnie nie przemawia. Życzę jednak autorowi grona fanów. 
1;Książka dobra na prezent dla kogoś upartego, kto źle karmi swojego kota. Dla osób interesujących się zoodietetyką - nic ciekawego może poza rozdziałem o kupie, tu nie znajdziecie. Wszystko jest dostępne za darmo na grupach takich jak barfne korepetycje oraz "koty i wszystko o nich". Jest analiza składów gotowych karm, karmy polecane (czego nie ma w książce), na barfnych korkach, oprócz zachwalania zalet barfa, jak robi to autorka przez pół książki, jest faktyczna wiedza i pomoc merytoryczna od zodietetyków. Jeśli spodziewacie się że w książce znajdziecie zasady komponowania BARF, to jesteście w błędzie. Książkę ogólnie czyta się spoko, fajna dla poczatkujących, dla mnie jednak niewiele nowego, trochę strata pieniędzy. Jest też w rozdziale o chorobach nerek opis choroby niemal słowo w słowo taki sam jak na forum Barfny świat, nie mają wspólnych źrodeł, wpis jest z 2011 roku. Wygląda na to że autorka po prostu dany fragment z forum przepisała i nie dodała tego do biografii, coś takiego nie powinno mieć miejsca, stąd moja ocena. Konkretnie chodzi o fragment pod tym linkiem (post dagnes): https://www.barfnyswiat.org/viewtopic.php?t=3427 cytuję: "Mechanizm zaburzeń gospodarki wapniowo-fosforowej w przebiegu niewydolności nerek Gdy nerki stają się niewydolne tj. wtedy, gdy znaczna część nefronów uległa zniszczeniu, filtracja fosforu w nerkach ulega ograniczeniu, co skutkuje kumulacją jego nadmiaru we krwi. Jednocześnie, wskutek niewydolności, nerki produkują coraz mniej tzw. aktywnej witaminy D (kalcytriolu), która m.in. umożliwia wchłanianie wapnia z jelit. Stopniowo powstaje nierównowaga wapnia i fosforu w płynach ustrojowych (rośnie ilość fosforu i maleje ilość wapnia). W tym momencie uruchamione zostają mechanizmy kompensacyjne, którymi sterują przytarczyce, wydzielając zwiększone ilości parathormonu (PTH), z jednej strony pobudzającego syntezę kalcytriolu w nerkach, a z drugiej strony aktywującego uwalnianie dodatkowego wapnia z kości oraz zwiększone wydalanie fosforu z moczem. Niestety, niewydolne nerki nie są w stanie ani zwiększyć syntezy kalcytriolu (pojawia się niedobór aktywnej witaminy D w organizmie i zmniejszenie wchłaniania wapnia), ani zwiększyć filtracji kłębuszkowej i wydalać więcej fosforu z moczem. Do pewnego momentu wciąż czynne nefrony mogą pracować ze zwielokrotnioną wydajnością i radzić sobie w jakimś stopniu z usuwaniem części fosforu oraz produkcją kalcytriolu. Jednak takie ich obciążenie powoduje, że w krótkim czasie po kolei obumierają, powiększając stopień niewydolności nerek i zaawansowanie choroby. Wciąż wysoki poziom fosforu we krwi (tj. relatywny lub faktyczny niedobór wapnia) pobudza przytarczyce do wydzielania coraz większej ilości parathormonu, a ten powoduje uwalnianie wapnia z kości i ich demineralizację. Uwolniony wapń wiąże się z fosforem we krwi i w postaci fosforanu wapniowego odkładany jest w tkankach miękkich, skutkując ich mineralizacją, powodującą ból i stany zapalne. Minerały te odkładają się m.in. w nerkach, sercu i tętnicach, co pogłębia niewydolność nerek i przyczynia się do powstawania nadciśnienia tętniczego, arytmii i niewydolności serca." - i nie, dagnes to nie autorka tej książki. Mam duży szacunek do Agnieszki i jej wiedzy, ale to wygląda ŹLE, tak trudno dać tutaj cytat i dodać do bibliografii, zamiast przywłaszczać czyjeś słowa, zmieniając jedynie pojedyncze zwroty? Chyba wiecie jak takie coś się nazywa. Każdy kto ma książkę może sobie to porównać. Szukałam wspólnych źródeł, może obie korzystały z tego samego - wspólnych źródeł nie ma. 
10;Nie zawiodłem się jeszcze na żadnej książce Krzysztofa Bochusa. Odkryłem go przy okazji Czarnego manuskryptu - i od tej pory z ciekawością czekam zawsze na wszystkie jego premiery. "Dogrywka" tylko utwierdza mnie w przekonaniu, że to pisarz obdarzony wielkim talentem do budowania intrygujących historii. "Dogrywka" jest dopełnieniem poprzedniego tomu, "Wachmistrza". Pozornie fabuła jest zupełnie oddzielna. Kukulka, powtórnie obsadzony w roli głównej, razem z nieodłącznym Abellem rozwiązuje zagadkę tajemniczych kradzieży w centrum Gdańska. Ktoś napada na domy zamożnych mieszczan, obrabowując ich z kosztowności, pieniędzy i dorobku całego życia. Na miejscu przestępstwa pozostawia wyrwane z Biblii sentencje, które sugerują, że za rabunkami stoi ktoś w rodzaju ludowego mściciela. Gdańsk odmalowany na kartach powieści, ugina się bowiem pod ciężarem kryzysu. Panuje bieda, rozpacz. Miasto jest brudne, odpychające, wręcz odrażające. Śledczy mają pod górkę, upadają kolejne hipotezy... W tle toczy się jeszcze jedna rozgrywka, która dodaje mocy całej opowieści. Kukulka poszukuje niezmordowanie gwałcicieli swojej siostry. I na tej drodze nie cofnie się przed niczym. Książka jest dynamiczna, obrazowa, wciąga po uszy. Zachowuje przy tym wszystkie walory prozy Bochusa: jest perfekcyjna konstrukcyjnie, pozbawiona mielizn i zbędnych słów. Atutem jest jak zawsze język: plastyczny, oddający klimat tamtych czasów. Dla mnie kolejny majstersztyk! Szkoda, że to podobno już ostatnia część tej niezapomnianej serii, na pewno jednej z najlepszych w historii polskiego kryminału retro. 
4;Lubię nastoletnie dramaty, lubię romanse i lubię jak dużo się dzieje, ale ta książka to już po prostu przegięcie. Nie dość, że głównemu bohaterowi przetrafiają się same traumatyczne rzeczy, to do tego... bardzo mało nastolatków jest w tych nastolatkach.  I męskość jest taka toksyczna. Kłótnie o dziewictwo, chęć "posiadania" kobiety całkowicie, to całe "jesteś moja" i tak dalej. Strasznie to nieprzyjemne wszystko. No i do tego ta końcówka: ciąża w wieku 19 lat, bo mają już wszystko, co para w ich wieku musi mieć: dom, psy i zaręczyny.  Powtarzam: w wieku 19 lat. Ech. 
4;Liczyłam na więcej. Fabuła jest prosta i przewidywalna. Sposób nakreślenia tła historycznego niezbyt oryginalny. Nie jestem w stanie zrozumieć, co wyjątkowego - poza ciemnymi oczami, złotymi włosami i filigranową figurą - można zobaczyć w głównej bohaterce? Moim zdaniem jest nijaka - nie odznacza się ani wielką inteligencją, ani zdolnościami, ani sprytem. Cały czas mężczyźni muszą ratować ją z opresji. Cała fabuła kojarzy mi się z typowymi współczesnymi rosyjskimi serialami dostępnymi na Youtubie, gdzie biedna, pokrzywdzona przez los, ale piękna (zawsze utalentowana, tutaj tego zabrakło) dziewczyna spotyka niesamowicie przystojnego mężczyznę, najczęściej bogatego. Łączy ich wielka miłość, o którą muszą walczyć. Zawsze pojawia się ktoś trzeci, kto adoruje nachalnie jedno z nich.  Muszę też wspomnieć o języku powieści. Niestety, nie przypadł mi do gustu. Irytowały mnie ciągłe "iż", język niedostosowany do bohatera (mimo że narracja prowadzona jest z jego perspektywy). Jeśli ktoś lubi romansidła, prawdopodobnie zagustuje w tej książce. Ja szukam w powieściach jakiejś głębi, przemyśleń, lubię zżyć się z bohaterem, polubić go. Tutaj to się nie wydarzyło. 
2;W moim odczuciu książka obrzydliwa. Może i zdarzają się takie przykre sytuacje w prawdziwym życiu, ale autorka poniżyła jeszcze bardziej Elizabeth kreując ją na taką postać. Książka ciężka, ledwo dobrnęłam do końca. Nie podobała mi się 
6;Kolejne przygody Wiktora Forsta za mną. Fajnie wracać do czegoś, co sprawia w czytaniu radość.przymyka się oko na fakt,że Wiktor jak feniks powstaje z popiołu.Nie zmęczyło go promieniowanie w poprzedniej części, to co zatem może go złamać? W tej części też dosięgło go sporo złego, ale niczym James Bond- nie daje się, żując gumę i wstrzykując sobie kolejne działki hery. A tak już trochę poważniej- książka spoko, wiemy doskonale, że to fikcja literacka, ale wyczekujemy tego momentu, kiedy w salonach widzimy zapowiedzi, że JUŻ JEST!!! Tak było i tym razem.Jak recenzowałem ostatnią część Chyłki( tzn. w moim postanowieniu)- zdania nie zmienię, to w przypadku przygód komisarza , mam nadzieję,że pomimo wszystkich tych plag i nieszczęść- będzie cdn. ogólnie tematyka do ''połknięcia'', zniechęciło mnie tylko i wkurzało to ciągłe żonglowanie między dziennikarką ( która mocno mnie irytuje przez wszystkie części) a Dominiką. W końcówce jednak autor prostuje w końcu te zawiłości i wyprowadza Wiktora w kierunku Dominiki.I niech się w końcu ''zadzieje'' ... Wisienka na torcie- relacja Osica kontra Wiktor. To jest nie do podrobienia, wszystkie dialogi doprowadzają do uśmiechu.prawdziwa męska szorstka przyjażń. No to ja czekam na następne przygody tego składu ( już bez dziennikarki). 
10;Było wielu wspaniałych bramkarzy na świecie, ale 90 lata XX wieku zostały zdominowane przez Duńczyka. Peter Schmeichel wielokrotnie popisywał się genialnymi interwencjami, do tego posiadał syndrom zwycięzcy. Miał duży wpływ na zespół dzięki umiejętnością przywódczym, często przedkładał dobro zespołu nad swoim. To dzięki temu "kupił" serca milionów kibiców na całym świecie! W końcu przelał swoją wspaniałą karierę na kartki papieru, dzięki czemu powstała ta świetna biografia. Dla fanów Schmeichela pozycja obowiązkowa! 
7;"Też tak mam" Magdalena Kostyszyn Autorka jest znana jako Chujowa Pani Domu - prowadzi bloga, jak również grupę na FB, która jest ewenementem w dzisiejszym świecie internetowym, ponieważ brak tam obrażania czy tak modnego ostatnio hejtu.  Czekałam na tę książkę już jakiś czas, jednak po przeczytaniu czuję niedosyt - zbyt krótko i powierzchownie, chciałabym jeszcze.  Książka porusza bardzo trudne i ważne społecznie tematy dla współczesnej kobiety takie jak np. depresja poporodowa, życie z niepełnosprawnym dzieckiem, brak chęci do posiadania potomstwa czy molestowanie werbalne i niewerbalne . Autorka próbuje pokazać, że żadna kobieta nie powinna być sama ze swoimi problemami, ani nikt nie ma prawa do ich bagatelizowania. Książka jest bardzo krótka - do przeczytania w jeden wieczór. Zdecydowanie zachęcam do sięgnięcia po nią nie tylko kobiety, ale również mężczyzn. 
8;Miejsce złe do ostatniej cegiełki runęło wprost na  głowę komisarza. Czy to się mogło tak  skończyć? Nie! Świat potrzebuje Igora Brudnego, bo wiele jest jeszcze człowieczej zgnilizny, którą trzeba wytępić. Oczywiście na wszystko potrzeba czasu, tak więc zanim pojawi się pierwsza sprawa, Igor musi poradzić sobie z własną psychiką. Po raz kolejny układa sobie w głowie wszystko od nowa. Niesamowitym wsparciem okazuje się tu Julka Zawadzka, która niezmiennie wspiera swojego partnera.  Zawadzka prowadzi też śledztwo, które nijak nie chce posunąć się do przodu. Tymczasem pojawiają się kolejne ofiary, które niby mają punkty styczne, jednak modus operandi różni się diametralnie. Autor postanowił dodatkowo namieszać, wysyłając do Brudnego kogoś, kto rozpaczliwie łapie się każdego sposobu, by odnaleźć bliską osobę.  "Zaraza" to historia relacji. Powroty do starych znajomych, na których można polegać, i rozczarowania tymi, którzy wkroczyli do Zielonej Góry jako nowi, niosąc ze sobą sieć powiązań, konfabulacji i korupcji. Świat przestał być normalny. Wartości się zdewaluowały. Trudno komukolwiek zaufać. W tym śmiecie w siłę rośnie tylko destrukcja. Chciwość i prawo pięści rozdają karty.  Książkę czyta się świetnie! Znów jest MOC, taka jak przy "Piętnie", a nawet lepiej. Ku mojej radości nie ma słabych wtrętów "miłosnych", choć tekst z "jedną łzą" musiał się pojawić (beka). Jest czysty, rasowy kryminał, który wciąga czytelnika bez reszty. Nie mogłam odłożyć, póki nie skończyłam.  IG @angelkubrick 
10;" Podziękujesz mi, dbając o Abi. Skrzywdź ją raz jeszcze, a popamiętasz. Mogę być stary, ale strzelać potrafię." "ŚWIĘTA W PORT MOODY"  Bajkowe Święta w małym miasteczku w magicznym Port Moody większość z nas chciałby poczuć taką magię: gwiazdy lśniące na niebie, śnieg, choinki z migającymi lampkami, czas spotkań oraz miłości. Prawda ?  Nie koniecznie dla Abigail Sharpe dziennikarki, która nie lubi świąt. Nie oczekiwanie musi zaopiekować się chorym dziadkiem na Alzheimera i powrócić po 10 latach do rodzinnego domu. Zamierza zaszyć się w domu i z nikim się nie widywać a przede wszystkim Loganem swoją pierwszą prawdziwą miłością. Logan również nie jest zadowolony informacją o powrocie Abi, a jeszcze bardziej kiedy koło niej zaczyna się kręcić Hunter kuzyn Logana. Skrzywdzeni po bolesnym rozstaniu nie zamierzają nawet ze sobą rozmawiać ale pożądanie ( i to jakie) i tęsknota biorą górę nad zdrowym rozsądkiem ale czy to wystarczy żeby o przeszłość zapomnieć? Czy nieporozumienia zostaną wyjaśnione?  Podobno taka prawdziwa miłość zdarza się tylko raz, jest to najczęściej tą pierwszą młodzieńczą miłością, pierwszą uniesień i fascynacji. Czy przetrwa?  Czy wykorzystają drugą szansę?  Ewelina Nawara i Małgorzata Falkowska napisały kolejną świetna historię. "Święta w Port Moody" jest to lekka świąteczna historia, przy której poczujecie magię świąt, miłości, a przede wszystkim wybaczania. Czytając książkę miło spędzicie czas z uśmiechem na twarzy. Idealna na nadchodzące wieczory zatracicie się w tej historii aż do ostatniej strony. Bohaterowie są świetnie wykreowani wręcz nafaszerowani erotyzmem, a więc jest bardzo pikantnie ale ze smakiem. Cała akcja jest bardzo szybka, dużo się dzieję ale w pozytywnym znaczeniu. Z czasem widzimy zmianę w postępowaniu i myśleniu głównych bohaterów a w szczególności Abi. Ogólnie fajna lekka historia, która porusza wiele tematów z życia chociaż łezka też się zakręci w oku. Bardzo miło spędziłam z nią czas, a czy ty się skusisz??? Polecam Wam serdecznie. Z chęcią bym przeczytała o następnych bohaterach w szczególności po takim zakończeniu. Ciekawi ??? Do zaczytania.... :) 
10;Nino, Remo, Savio i Adamo. Bracia Falcone z trudną przeszłością, tragicznym dzieciństwem. I mimo wszystkich złych rzeczy które ich spotkały, do zrobienia których zmusiło ich życie, trafiają na kobiety które wywracają ich życie do góry nogami i wprowadzają normalność. Jak zawsze u Cory nie sposób było się oderwać. Bohaterowie zaskakujący, inteligentni, skomplikowani. Przy tomie o Savio pociekły nawet łzy co jest tylko dowodem na to jak dobre są to książki. To uczta której nie chce się kończyć. Kolejny tom będzie o Adamo i już się nie mogę go doczekać. Sięgajcie bez wahania. Ta autorka to pewniak. 
10;Nino, Remo, Savio i Adamo. Bracia Falcone z trudną przeszłością, tragicznym dzieciństwem. I mimo wszystkich złych rzeczy które ich spotkały, do zrobienia których zmusiło ich życie, trafiają na kobiety które wywracają ich życie do góry nogami i wprowadzają normalność. Jak zawsze u Cory nie sposób było się oderwać. Bohaterowie zaskakujący, inteligentni, skomplikowani. Przy tomie o Savio pociekły nawet łzy co jest tylko dowodem na to jak dobre są to książki. To uczta której nie chce się kończyć. Kolejny tom będzie o Adamo i już się nie mogę go doczekać. Sięgajcie bez wahania. Ta autorka to pewniak.  
9;Świetna książka. Pełna akcji, ale i melancholijna. Opowiadająca o sile przetrwania, z twardą główną bohaterką.  Delilah - ostatania z sabatu Krwi - naprawdę nie ma łatwego życia, ale nigdy się nie poddaje. Jest w niej upór i siła, której ona sama się często po sobie nie spodziewa.  Książkę czyta się szybko, chociaż jest długa. Mamy tu cały skomplikowany świat magiczny, pełen sabatów i watah, który pogrąża się w chaosie. Pełno jest scen walki i sporo brutalności. Jest też mój ulubiony motyw: przybranej rodziny. Walka ramię w ramię, lojalność i powinność. Ach!  Co mi się jednak nie podobało, to że historia jest jednotomowa :( Mam wrażenie takiego "urwania" i oficjalnie żyje w zaprzeczeniu, że się skończyła. 
9;Bardzo fajna książka. Spodziewałam się standardowej powieści świątecznej przy kominku itp. a tu zaskoczenie. Pięknie pokazana patchorkowa rodzina, która żyje tylko na pokaz by ludzie zazdrościli i widzieli to co bogaci chcą pokazać a to co się dzieje w domu nic ich nie obchodzi bo tego nie widzą i nie chcą widzieć. 
9;Dzięki uprzejmości @wydawnictwoszostyzmysl miałam okazję przeczytać najnowsza powieść Julity Dziekańskiej @j.dean.dziekanska "Speedlove", która miała swoją premierę 27 października.   Miałam okazję poznać już twórczość autorki czytając jej debiutancką powieść "Bądź moim szczęściem", która bardzo mi się podobała, tu główną rolę odgrywała siatkówka, natomiast w "Speedlove" mamy do czynienia z szybką jazdą na motocyklach.   • "Motocykle to było całe moje życie."  • "Motocykl to wspaniała maszyna, ale też szalenie niebezpieczna, gdy znajdzie się w nieodpowiednich rękach."   Alexandra Ferenc jest córką Wielkiego Alfredo, pięciokrotnego mistrza świata w wyścigach motocyklowych. Po tragicznym wypadku jaka spotkała tę rodzinę, wyścigi poszły w odstawkę. Po kilku latach Alex dostała propozycję wzięcia udziału w wyścigach Moto GP. Na ten czas powraca do rodzinnych Włoch, gdzie ponownie spotyka swojego przyjaciela Tipo, jednak ich relacja nie jest taka jak dawniej. Na drodze Alexy staje przystojny Lukas Perèza, który skrywa wiele tajemnic.   "Speedlove" to książka, którą pochłonęłam, historia Alexy wciągnęła mnie od pierwszej strony, nie mogłam się oderwać póki nie skończę i nie poznam zakończenia. Szybkie motocykle, adrenalina, romans, nagłe zwroty akcji to czeka na was w trakcie czytania tej historii. Autorka zapewniła nam sporo akcji, więc na pewno nie będziecie się tu nudzić.  Świetne jest to, że wątek z wyścigami motocyklowymi występuje przez całą książkę, kilka razy wstrzymywałam oddech, w bardzo ekstramalnych momentach.  Końcówka historii bardzo mnie wzruszyła, także, że poczułam łezkę w oku.   Jeśli lubicie książki w których dzieje się bardzo dużo, to musicie sięgnąć i przeczytać tę książkę! Uwielbiam twórczość Julity i czekam na kolejne książki 🥰  Polecam!   [ Współpraca z wydawnictwem Szósty zmysł ] 
9;świetna tylko jedne pytanie co z Valentinem i czy jest dalsza część tych przygód . 
10;Rewelacyjna książka. Tak samo dobra jak i poprzednie. Trzeba przeczytać. 
3;Zabrałam się za tę książkę, bo lubię tematy okołosłowiańskie. Widząc dobre opinie, szczerze mówiąc — spodziewałam się czegoś dobrego. A co dostałam? Cóż, słabiznę. Książkę czyta się, jak fanfiction z Wattpada — nie ma tu za specjalnie akcji, a większość fabuły to po prostu główna postać chcąca skakać na przyrodzeniu głównego bohatera oraz główny bohater chcący, by główna bohaterka skakała na jego przyrodzeniu. Jakiekolwiek wątki, które mogłyby być interesujące, autorka po prostu wrzuca przypadkowo bez ładu i składu, a potem szybko z nich rezygnuje, aby czytelnik mógł dostać swój ukochany opis tego, jak to bardzo Weles chciałby wziąć Lilę. Główna "drama", tj. uprowadzenie Lilii, ratowanie jej, a później zobaczenie przez nią prawdziwej formy jej kochanka zajęło mniej więcej tyle samo, co opisy domu i Liliany podczas pracy. Bohaterowie nie mają tutaj żadnego charakteru, są puści, wszyscy zachowują się tak samo, mają taką samą manierę mówienia, a jedynymi, którzy ODROBINKĘ się wyróżniają, są postaci poboczne — Lunarny i Kalina. Liliana sama w sobie jest irytująca, bo niby jest dorosłą kobietą, w której zakochał się Bóg Podziemi, a zachowuje się i myśli, jak gimnazjalistka. Sam styl pisania autorki kilka razy przyprawił mnie o ból głowy, bo musiałam wracać do fragmentu wyżej, by przeczytać go jeszcze raz, aby w ogóle zrozumieć, co ktoś robi. Podsumowując — nie ma sensu tego czytać. Jest wiele lepszych książek erotycznych, które oferują coś poza słabo opisanym seksem i myśleniu o stosunku dosłownie co pięć sekund, nawet w momentach mocno emocjonujących. 
8;Jest taka powieść, która pachnie czekoladą, kawą i marzeniami o spokojnym jutrze. Jest taka kawiarnia, która broni się jakością serwowanych produktów i unikatową atmosferą tworzoną przez jej właścicielki. Jest takie #czekoladowezacisze które pochłania czytelnika. I jestem ja, ta która chciałaby abyście po tę książkę sięgnęli. . Zderzycie się z trudną przeszłością, wieloma rozterkami, poszukiwaniem odwagi na danie sobie kolejnej szansy na szczęście. Czasami pojawią się nieporozumienia, nie zawsze wszystko pójdzie zgodnie z planem, ale będą także chwile, gdy wsparcie rodziny i przyjaciół będzie najważniejsze na świecie. Będzie Ona z trudną przeszłością, będzie On z dużą determinacją, ale i pewnymi tajemnicami. Będzie bywało cudownie, będzie bywało trudno, będzie jak będzie, ale Ty czytelniku będziesz z nimi. Będziesz znał perspektywę Amy, ale poznasz też perspektywę Jacka, co w pewnych momentach będzie sprawiało, że nie będziesz mógł się doczekać, a bohaterowie dowiedzą się tego co Ty już wiesz. Bohaterowie będą trochę zagubieni, ale może w końcu uda im się odnaleźć siebie? A koniec nadejdzie nagle, będzie niedosyt, będą pytania, które pozostały bez odpowiedzi, ale będzie też myśl, że na całe szczęście ciąg dalszy nastąpi. Bo autorka nie może nas zostawić w takiej niewiedzy, a ja muszę dowiedzieć się co było dalej 
7;Cieszę się, że autor wyszedł na prostą. Zielona Góra. Igor Brudny znowu jest człowiekiem. A Julka Zawadzka kobietą. Jest normalnie. Jak w życiu. Mimo, że Igor jest na zwolnieniu lekarskim to zło w mieście nie usnęło. Nie poczekało aż Brudny wróci do służby. Aktualnie policja poszukuje mordercy młodych dziewczyn, z których ten straszny człowiek wypuszcza krew. Prawdopodobnie ma to też związek z handlem ludźmi. Sprawa jest trudna a Igor może być jedynie organem doradczym. Znamy jednak Igora i wiemy, że taka rola mu nie odpowiada zupełnie… To była bardzo dobra książka. A jeśli chodzi o politykę to popieram wypowiedzi autora na ten temat dlatego podobało mi się tym bardziej. Polecam. 
7;Po wielu lekturach osadzonych w czasach współczesnych, ewentualnie zahaczających o okres wojenny, miałam ochotę na coś bardziej "egzotycznego”🤭 no więc wybrałam się do Lwowa z początku XX wieku. Nie mogę się oderwać od tej serii i nawet nie wiem, jak to się stało, że jestem już w połowie ostatniego tomu, a nie podzieliłam się wrażeniami z pierwszego 😁 . #ogieńilód to wprowadzenie do świata, przypomnienie zasad i roli kobiety w społeczeństwie owych czasów. Odważna i rezolutna hrabianka Anna Lipińska zalicza swój debiut towarzyski, a co za tym idzie zaczyna szukać męża. Rodzinne problemy stawiają ją w sytuacji, w której musi podjąć decyzję co do tego, którego mężczyznę poślubić. Może brzmi banalnie, ale zapewniam Was, że to świetnie skonstruowana historia. Jeśli macie ochotę na coś w klimacie serialu @netflixpl #bridgertonowie to koniecznie sięgnijcie po tę serię. Te zagrania, intrygi, knucie, robienie wszystkiego, aby zachować twarz budują obraz uprzywilejowanej warstwy społecznej z tamtych czasów. Do tego główna bohaterka, która ma odwagę wygłaszać swoje zdanie, walczyć o to, aby kobiety zaczęły być szanowane i poważane, a jednocześnie jest taka nieidealna ze swoim naiwnym spojrzeniem na świat sprawia, że nie mamy do czynienia z mdłym romansidłem a z wciągającą i emocjonującą powieścią 🤭 Polecam gorąco! 
7;Tytułowa kochanka nie zdradza zbyt wiele szczegółów na temat siebie ani na temat Jego. On jest wielką zagadką, ona jest tajemnicą. Zwykle mamy jakoś obraz bohaterów, potrafimy osadzić ich w jakimś szerszym kontekście spolecznym. Ta historia jest tak ogólna, że nabiera przez to bardzo uniwersalnego charakteru. To historia napisana emocjami, bo to te wylewają się z każdej zapisanej strony. Co czuje kobieta uwikłana w romans z mężczyzną niedostępnym z nieznanego czytelnikowi powodu? Jak walczyć z pokusą pozostawania pod wpływem Jego? Przyznaję, to specyficzna powieść. Nie mogę powiedzieć, abym z wypiekami na twarzy czekała na to jak zakończy się ta historia, a jednak intrygował mnie każdy kolejny rozdział, odkrywanie uczuć bohaterki-narratorki było jak wejście w czyjąś głowę. Czasami ciężko jest zrozumieć dlaczego niektóre kobiety godzą się na bycie tą drugą, ale ta książka pomaga w tym zrozumieniu. Myślę, że niektóre książki są po to, by wykształcić w nas empatię. Ta na pewno dla mnie taka była. I z tego powodu polecam ją także Waszej uwadze! 
7;Daję książce te punkty jak medal za odwagę. Bo to jest odwaga odsłonić się tak bardzo. Dla mnie niewykonalne. Nawet gdyby przyszłoby mi do głowy opowiedzieć co mnie gryzie to nie w tej formie i nie na tak dużym forum. Tyle bólu i cierpienia z powodu sponiewieranego ciała i chorej duszy. Czy naprawdę osoby z nadwagą są tak bardzo szykanowane? Ta spowiedź to historia bólu i głodu. Głodu czegoś czego nie można mieć i tęsknota za tym czego się nie ma a się tego pragnie. Ten ból, a szczególnie głód, mieści się w głowie Roxane Gay. Takie życie to gehenna. Bardzo przydałoby się wsparcie psychologa trzymającego za rękę, dietetyka… Będąc tak nieszczęśliwą skorzystałabym z pomocy specjalistów, bo ile można cierpieć? . Chore dusze i ciała należy leczyć. Książka jest bardzo osobista. Polecam ją bo jest prawdziwa, chociaż, mam wrażenie że opisywany obraz świata jest nieco wypaczony, bo pisarka patrzy nań przez pryzmat głodu i niemocy. Zmęczyła mnie tą książką i przybiła. 😔 
9;To mogłaby być "zwyczajna" historia trudnej miłości, w której bohaterowie przez wiele lat starają się pogodzić swoje różne spojrzenie na świat i połączyć swoje życia w jedno wspólne wierząc, że są sobie przeznaczeni, a łączące ich uczucie to miłość ich życia. I już wtedy to byłaby bardzo interesująca lektura, ale pomysł autorki na konstrukcję tej książki totalnie dodaje jej wyjątkowości i sprawia, że wyróżnia się czymś nowym spośród wielu podobnych historii. Autorka posadziła przy jednym stole osoby, które główna bohaterka wpisała kiedyś na listę "5 osób żywych lub martwych, z którymi chciałabyś zjeść kolację". I tak przy stole zasiada ulubiona aktorka ) Audrey Hepburn), profesor z czasów studenckich, niepoznany ojciec, przyjaciółka oraz miłość jej życia. Jak to możliwe? Dlaczego to się dzieje? Na te pytania starają się odpowiedzieć biesiadnicy. A w międzyczasie poznajemy właśnie historię owej miłości. Ja jestem zachwycona pomyslem i wykonaniem. I chciałabym jeszcze dodać, że już przy poprzedniej książce #pięćlatzżyciadanniekohan doceniłam pomysłowość autorki, która potrafi dodać do swoich powieści ten magiczny składnik, który zamienia zwyczajne historie w coś magicznego i nietuzinkowego! Polecam ❤️ 
7;Powieści Marca Elsberga najbardziej cenię za to, że mam wrażenie, że zasiadając do pisania każdej kolejnej książki autor ten zadaje sobie pytanie: Co by było gdyby...? Uwielbiam takie dywagacje, tym bardziej, że za każdym razem snując swoje wizje rozwijające odpowiedź na to pytanie, osadza je w bardzo realistycznym świecie. Takie podejście sprawia, że choć nie opisuje prawdziwych wydarzeń, to czytelnik ma wrażenie, że to naprawdę MOGŁOBY SIĘ WYDARZYĆ! . No i teraz zadajcie sobie sami pytanie, co by było, gdyby były prezydent Stanów Zjednoczonych został aresztowany podczas wizyty w Grecji celu wygłoszenia wykładu? Wyobrażacie sobie tę aferę na cały świat? Kto i za jakie sznurki musi pociągnąć, żeby to naprostować? Jakie są możliwości rozwiązania? Autor sobie wyobraził. I stworzył z tego powieść z ekspresowym tempem, zawiłymi gierkami politycznymi i prawniczymi, z wieloma ważnymi społecznie wątkami (chociażby kwestia zbrodni wojennych, uchodźców, stosunków międzynarodowych), która jednak przede wszystkim jest świetną i inteligentną rozrywką dla czytelnika. I choć historia została wymyślona przez autora, to warto tutaj wspomnieć, że niektóre postaci mają cechy charakteryzujące hmmm, no na przykład jednego z byłych prezydentów USA (chociaż jestem ciekawa czy też to podobieństwo dostrzeżecie, czy może to tylko mój odbiór!🤭). Historia nawiązuje także poniekąd do prawdziwych wydarzeń. 
10;Wiedziałam, że to będzie ciężka lektura, taka, co to może przeczołgać emocjonalnie człowieka, przerazić, zasmucić, zbuntować. Ale nie miałam pojęcia, że otrzymam tak pięknie napisaną historię. Nietrudno rzeź na Wołyniu opisywać przedstawiając krwawą jatkę, brutalne mordy, gwałty, podpalenia i tortury. Sztuką jest natomiast stworzenie TAKIEJ historii, w której przez opowieść o jednej rodzinie mieszkającej w Pogrance opowiedzieć o tym w jak wielu wymiarach ludobójstwo na Wołyniu odbiło piętno na ówcześnie mieszkających na Wołyniu Polakach. To poruszająca opowieść o zwyczajnych ludziach. Łączy w sobie historię z 1943 oraz współczesność. Łączy w sobie świat młodych i dojrzalszych. Ukazuje postawy Polaków i Ukraińców. To historia, która dąży do ukazania bardzo wielu aspektów zarówno w kontekście przyczyn, jak i skutków. . A na to wszystko nakłada się jeszcze piękna warstwa językowa i przemyślanej konstrukcji samej powieści. I bardzo doceniam, że autor tak ograniczył brutalność opisów, które z jednej strony dają czytelnikowi właściwy obraz tego, co działo się w tamtym okresie na Wołyniu, a z drugiej nie wywoływały niesmaku. . Najbardziej jednak utkwiła mi w głowie ostatnia scena, która była niezwykle potrzebna, ale która wyrażała tak wiele. . Czytajcie! Jeśli macie opory przed lekturą książek historycznych, to miejcie świadomość, że ja nie jestem ich wielką fanką, chyba że tak jak tutaj autor skupia się na życiu codziennym, a dodatkowo przeplata to współczesnością. Ta książka jest wspaniała! 
7;Znane, jak i zupełnie nowe polskie wyliczanki na każdą okazję zebrane w jednym miejscu, opatrzone ładnymi ilustracjami. 
8;Przyznajcie, że dobrze jest znać swoje korzenie. Takiego szczęścia nie miała główna bohaterka Infantki. Nic więc dziwnego, że gdy podczas przypadkowej wizyty w zabytkowym pałacyku okazuje się, że jest niezwykle podobna do pewnej postaci na obrazie, pojawiają się wątpliwości, czy przypadkiem nie jest nieślubną córką potomka szlacheckiego domu. Hania ma wiele wątpliwości, chce i nie chce rozwikłać tajemnicę. Chce wiedzieć, że nie jest sama na tym świecie, że nie jest znikąd, ale jest też pełna obaw, w dodatku wszystko wskazuje na to, że komuś bardzo zależy na tym, aby tajemnica nie została odkryta. . #Infantka to pełna emocji opowieść, która trzyma w nieustannym napięciu, pojawia się wiele nieoczekiwanych i nieoczywistych zwrotów akcji, tak że sama już nie wiedziałam czy Hania powinna brnąć dalej w poznawanie korzeni. Do tego Hania jest stewardesą, duża część akcji dzieje się w przestworzach, gdzie Hania dzieli się swoją historią, co według mnie było bardzo fajnym zagraniem w kontekście struktury tej książki. Nie wszystko dzieje się od linijki, o niektórych zdarzeniach dowiadujemy się z rozmów, opowieści bohaterki. No i przyznaję, że poza główną fabułą, bardzo wciągnął mnie właśnie ten podniebny świat, odkrywanie tajników zaplecza pracy personelu pokładowego było niezwykle intrygujące, przy czym w ogóle nie wpływało na spowolnienie akcji. Książkę określono jako połączenie powieści obyczajowej i thrillera, co sprawiło że miałam obawy czy nie będzie przegadana, a akcja nie będzie jakaś spowolniona, ale absolutnie tak nie było! Od początku do końca czytałam z wypiekami na twarzy i chciałam się dowiedzieć, czy Hania jest spadkobierczynią majątku, czy to tylko zbieg okoliczności że jest podobna do kobiety z obrazu! . Totalnie polecam. To świetna książka, w której przez całą lekturę będziecie się zastanawiać kto tu jest dobry, a kto zły 🤭 
3;Dziewczyna, którą znałaś jest czymś z rodzaju kryminalnej powieści autorstwa Nicola Rayner. Kupiłem ją swego czasu w księgarni na promocji i musiała swoje odleżeć, gdy w końcu zabrałem się za czytanie jej. Samemu nie wiedziałem czego się spodziewać po tej książce, ponieważ jest to pierwsza styczność z twórczością tej autorki. Czytając tą książkę strasznie się wynudziłem. Występują w niej nijakie postacie jak i sama historia fabularna nie jest porywająca. Była to ciężka lektura dla mnie z wielu względów. Nic mi się nie kleiło w tej książce jakby pisana byłą na siłę. Nie polecam tej pozycji, szkoda czasu, jest wiele lepszych książek w tym gatunku. 
8;Seria W TAJEMNICY wciąga czytelnika w wir zagmatwanych historii, w których emocje odgrywają bardzo ważną rolę. #mimotwoichkłamstw traktuje o zdradzie. Wydawałoby się, że to już mocno ograny temat. Tymczasem autorka oddaje głos jej, jemu i tej trzeciej przedstawiając ich perspektywę i, co jeszcze ciekawsze sam proces powstawania zdrady. To pouczająca lekcja komunikacji w związku oraz konsekwencji przemilczania niewygodnych tematów. Ta historia to przede wszystkim ociekająca emocjami opowieść o zagubieniu, rozterkach i odkrywaniu tego, co najważniejsze. Autorka bardzo dobrze przedstawiła temat i przede wszystkim sprawiła, że trudno jednoznacznie oceniać i potępiać zachowanie poszczególnych bohaterów. Świetna robota!  Jest to drugi tom z serii, ale można je czytać pojedynczo 🤭 O ile pierwszy tom miał mały epizod kryminalny, o tyle ta część z serii jest dużo bardziej emocjonalna, obyczajowa. Polecam obie, choć ta podobała mi się bardziej 🤗 
7;Pierwszy wydany w Polsce tom marvelowego Epic Collection. Oczywiście o Spider-Manie i oczywiście jak w wydaniach amerykańskich nijak ma się on do chronologii, gdyż w jest to tom 17 (obejmujący przełom lat 1986-1987). W polskiej wersji mamy unowocześnienie w postaci twardej oprawy oraz wstępu spod pióra Kamila Śmiałkowskiego wyjaśniającego co to są te całe Epic Collections i o co tak w ogóle w nich chodzi. A są to najprościej mówiąc zebrane do kupy roczniki danych serii. Cóż więc mamy w naszym siedemnastym tomie przygód Niesamowitego Człowieka-Pająka(*)? Otóż mamy typowy miszmasz, przysłowiowy groch z kapustą, w którym totalna sieczka przeplata się z nawet zjadliwymi opowiastkami o Hobgoblinach dwóch (starym i nowym), by wreszcie dobrnąć do sławetnego wiekopomnego wydarzenia - ślubu Piotrusia Parkera z Mary Jane Watson! A po tych wszystkich "wiekopomnych opowieściach" pojawiają się "Ostatnie Łowy Kravena". Istna wisienka na torcie. Opowieść wybitna, genialna, najlepsza historia o Spider-Manie jaką dane mi było przeczytać, która bezapelacyjnie zdeklasowała wszystkie poprzednie opowiastki. Dla kogo adresowany jest ten album? Dla starych pryków z epoki TM-Semic na pewno. Dla fanatyków starych komiksów superbohaterskich również, ale wszyscy ci wielbiciele filmów marvelowatych, dla których liczy się wyłącznie popitalająca nieustannie akcja i nawalanka wynudzą się na tym albumie niemożebnie. Cóż, takie życie... Kiedyś ci obecni wielbiciele marvelowatych filmów dorosną wreszcie i wówczas docenią. Może niekoniecznie cały ten album, ale "Ostatnie Łowy Kravena" na pewno!  PS. Kolejny tomik Amazing Spider-Man Epic Collection, dla odmiany noszący numer startowy 18, zawierał będzie narodziny pająkowego drim timu - duetu Michelinie/McFarlane. Tam to dopiero będzie się działo ;)   ------------------------------- (*) - oto największa przewaga języka angielskiego. Największe kretyństwo zapisane po angielsku brzmi o wiele mniej kretyńsko niż jego przekład na język polski. Ciekawe dlaczego... ;) 
7;To naprawdę bardzo ciepła powieść pełna przeróżnych z charakteru bohaterów.  Mało świąteczna trzeba przyznać, bo Boże Narodzenie pojawia się mocno w tle i nikt się na nim za bardzo nie skupia, ale zima i śnieg są tu jak na zawołanie. Od takich lekkich obyczajowych romansów nie oczekuję nigdy zbyt wiele, i też nie jest to tytuł który zmienia życie i rzuca na kolana. Ale przecież nie o to w tym chodzi :) 
7;Kiedyś o mały włos sam bym został emigrantem w USA, ale chyba zabrakło mi odwagi i wróciłem do Polski. Ta książka ukazuje losy polskich emigrantów na Greenpointcie. Losy, które w wielu przypadkach kończyły się tragedią. Jednak dla mnie Ci, którzy się decydowali wyjechać wykazywali się wielką odwagą i determinacją. I ta odwaga jest w tej książce pokazana. 
4;„Książka o przyjaźni”, jak sama nazwa wskazuje, opowiada o losach znajomości trójki osób: Kasi, Agaty i Michała. Ci przyjaciele znają się niemal od zawsze, a na pewno od bardzo dawna, ponieważ ich więź ma swój początek w czasach szkolnych. Wydawało się, że są do siebie tak przywiązani, iż ich drogi nigdy się nie rozejdą. Ludzie jednak dorastają, zmieniają się, a w ich żuciu przychodzą i odchodzą różni ludzie, coś się kończy, a coś zaczyna.  Przyjaźń, to piękna sprawa, myślę, że każdy z nas chce mieć kogoś, na kogo może liczyć w każdej sytuacji, do kogo może zadzwonić w nocy, albo wypłakać się w przysłowiowy kołnierz. Myślę jednak, że wszyscy kiedyś się na kimś zawiedliśmy, albo po prostu coś, co trwało kilkanaście, a może nawet kilkadziesiąt lat nagle się ulotniło, w zasadzie nie natychmiast, nie stało się nic spektakularnego, po prostu z biegiem czasu nasz kontakt robi się coraz mniejszy, aż w końcu całkiem wygasa.  Spośród głównych postaci, najbardziej polubiłam Michała, wydał mi się osobą najbardziej wyrazistą, w zasadzie o Kasi i Agacie nie wiem, co miałabym napisać, jakoś ich charakterystyka rozpłynęła się w powieści. W zasadzie całą tę recenzję ciężko mi jest napisać, ponieważ pozycję przeczytałam tylko dlatego, że nie lubię zostawiać „napoczętych książek” i tak jak ją brałam do ręki i odkładałam w kółko, tak teraz przysiadam do pisania, po czym co chwilę odchodzę od komputera.  Mimo iż było kilka scen, które mnie zaciekawiły, to całość oceniam jako bardzo monotonną, ciągnącą się w nieskończoność, nudną książkę. Widziałam, że ma ona raczej więcej pozytywnych ocen, co mnie bardzo zaskoczyło, ja nie mogłam doczekać się, kiedy wreszcie będę miała ją za sobą. Pamiętam, jak przez pewien czas w kręgach literackich był szał na pierwszą powieść autora, a mianowicie na „Taśmy rodzinne”. Teraz już sama nie wiem, czy po nią sięgnę, obawiam się, że stylistycznie będzie ona wyglądała tak samo, jak „Książka o przyjaźni”, a na to wychodzi, że nie polubiłam się z twórczością autora.  Mamy tu zwyczajne życie trójki bohaterów, poznajemy ich marzenia, lęki, fantazje, a także wspomnienia z lat nastoletnich. O gustach się podobno nie dyskutuje, to, że mi nie podobała się ta książka, nie oznacza, że Wam też nie będzie. Najlepiej sprawdzić i wyrobić sobie na jej temat własne zdanie. Może da Wam ona do myślenia na temat? Może zatrzymacie się na chwilę i podumacie na temat swoich przyjaźni? 
8;Ciekawa, fajnie napisana książka. Nieodpowiedzialność głównej bohaterki jest aż nieprawdopodobna, ale przez to zapewne historia mocniej trzyma w napięciu. 
10;Fascynuje mnie kobieca zaradność. Jak lwice suniemy do przodu i przeskakujemy każdy napotkany po drodze problem codzienności. Wkładamy całe serce w cichą przystań, którą zbudowałyśmy dla siebie i dla swoich bliskich. Jest tam pod dostatkiem miłości i szczęścia, a i tak stale ulepszamy to miejsce, aby tym, których kochamy nigdy niczego nie zabrakło. Tak sobie lecą dni, tygodnie, a nawet lata. Czasami brakuje nam wiary we własne siły i przekonania, że jesteśmy wystarczająco dobre, ale względnie stabilna egzystencja zadowala, a przynajmniej tak się nam wydaje.  I nagle *BOOM*! Życie podsuwa nam scenariusz, który narusza bezpieczną strefę i wywraca do góry nogami wyćwiczone od dawna schematy. Mamy wtedy dwa wyjścia. Poświęcić czas, aby dokopać się do przetartych, już znanych ścieżek. Lub wyjść ze strefy komfortu i przemienić porażkę w szansę.   Joanna, główna bohaterka książki “Na śniadanie tort szpinakowy” wybrała opcję drugą. Po zdradzie męża musiała odnaleźć się w roli samotnej matki. Na początku ciężko było jej zaakceptować obecną sytuację, ale z czasem zaczęła wprowadzać do swojego życia odważne zmiany. Jedną z nich było zabranie nowopoznanego mechanika na wesele byłego męża. Kobieta szybko przekonała się, że nie wszystko jest tym na jakie wygląda, a prawdziwa relacja nie polega na podporządkowaniu się drugiej osobie, tylko wzajemnym wsparciu w dążeniu do wyznaczonych celów.  Najnowsza książka Kamili Mitek dla wielu kobiet będzie przyjemnną pobudką. Niepotrzebny jest życiowy zakręt, aby wprowadzić zmiany i pomyśleć o swoich potrzebach, które notorycznie spychane są na drugi plan. Można zrobić to tu i teraz. Kobiety, które obecnie zmagają się z niepowodzeniem znajdą w niej nadzieję na nowy, lepszy początek. Od Was zależy, czy wybudujecie jego fundamenty w zgodzie ze sobą, nie zważając na opinie innych.  Przyjemna, momentami wzruszająca lektura. Idealna na jesienny wieczór. Dawno nie czytałam historii z tak sympatyczną i wywołującą u mnie uśmiech bohaterką. Joanna na pewno zostanie ze mną na dłużej. 
8;Fantastyczna podróż po ponad 100-letniej historii Rosji widziana dosłownie od kuchni, oczyma zwykłych ludzi. Oprócz opisów kremlowskich uczt Breżniewa i innych kacyków, znajdziemy tu poruszające wspomnienia świadków wielkiego głodu na Ukrainie, blokady Leningradu czy kucharek obsługujących likwidatorów katastrofy czernobylskiej.  Dla mnie wstrząsająca była także świadomość niesamowitej indoktrynacji jakiej poddawani byli zwykli obywatele ZSSR - bezwzględna wiara w partię i komunizm. Choć być może to pomagało im przetrwać najtrudniejsze chwile... Książkę czyta się jednym tchem - serdecznie polecam! 
10;Super książka i pewnie bardzo niewygodna dla niektórych, bo rozprawia się z wieloma argumentami ateistów. Dobrze się czyta. Wbrew niektórym opiniom autor decydowanie nie wyjaśnia swoich niepowodzeń istnieniem Boga, zresztą sami przeczytajcie 
8;Jest to jeden z tych wyjątkowych przypadków, w których ekranizacja jest lepsza od książki, ale i tak warto "Koralinę" przeczytać. Film też polecam, był to jeden z moich ulubionych w późnym dzieciństwie :) 
8;Dziewięć opowiadań, dziewięć autorek z różnorodnym dorobkiem literackim przychodzi do nas z propozycją lektury, w której każda z nas, czytelniczek, powinna znaleźć coś dla siebie. Motyw główny opowiadań jest jeden, ale bohaterowie, gatunek, to już zupełnie inna bajka. Znajdziecie tutaj coś z fantasy, gdzie tytułowa jemioła to coś więcej niż tylko romantyczny atrybut, erotyki, gdzie akcja rozgrywa się na bajecznej, gorącej wyspie, gdzie temperaturę podnosi nie tylko słońce, coś romantycznego, co delikatnie otuli niejedną stęsknioną duszę.  Gdybym miała wybrać ulubione opowiadanie, to stawiam na Agnieszkę Zakrzewską i jej "W tym roku świąt nie będzie"!. Jej opowiadanie chyba najlepiej oddaje tu magię tego niezwykłego czasu. Pokazuje, co tak naprawdę jest ważne w tym wszystkim. Nie przepych, tysiące ozdób, czy barszcz na stole. Ważni są ludzie, z którymi spędzimy ten czas, nasze relacje, wspomnienia, które nas łączą. Autorka w piękny sposób pokazała też, ile dobrego może sprawić rozmowa z drugim człowiekiem, nawet totalnie obcym.  Drugim opowiadaniem, w zupełnie już innym klimacie, jest "Grzeszny Mikołaj" Eweliny Nawara. To zabawna, romantyczna opowieść o przyjaźni, więzach rodzinnych i o tym, że lepiej nie nadużywać słowa "nigdy", bo życie lubi płatać psikusy, oby tylko takie pociągające jak w tym przypadku tytułowego Mikołaja w wersji dla dużych dziewczynek.  Opowiadanie nr 3 to tekst Gosi Falkowskiej. Jej pióro jest niepodrabialne, lekkość, humor, młodzi bohaterowie "Budki miłości" i ich pomysły cudownie wprowadzają w świąteczny klimat. To opowiadanie od razu sprawia, że widzę przed oczami siebie, siedzącą przy choince, z wypiekami na twarzy oglądającą znakomity świąteczny film!  "Pocałunki pod jemiołą" to zbiór uroczych, zimowo- świątecznych historii, które doskonale wprowadzą nas w klimat nadchodzących świąt, i sprawią, że ozdabiając domy jemiołą, uśmiechniemy się pod nosem, wspominając tę lekturę i jej bohaterów. 
10;Nie pamietam już, kiedy cały wolny dzień poświęciłam na czytanie książki…….( niezbyt dobrze to o mnie świadczy ) , ale wczorajsza niedziela i ta opowieść to zmieniła. Cudowni bohaterowie, nieoczywiste zakończenie, ciekawość do ostatniej strony. Czekam na więcej, z przyjemnością przeczytałabym coś więcej autorki. Jedyny minus, to, to ze zaczęłam podejrzliwie patrzeć na swoich sąsiadów 😉 
7;Jak byłam młodsza, to chciałam być psycholożką, potem mi przeszło, ale zostało mi to, że lubię sięgać po książki z dobrze rozbudowana psychologią postaci. Chciałam też być fotografką, choć nigdy nie portretową. I to trochę sobie realizuję tutaj, ale wiem, że nigdy nie odważyłbym się wyjechać na misję na tereny objęte konfliktem, aby ukazać wojenną rzeczywistość. Takim fotografem był jednak główny bohater #jednomałepoświęcenie i wielki szacunek za to, że są ludzie pełni odwagi do tego, aby pokazywać zło i cierpienie. Zachęcam Was do sięgnięcia po tę książkę, bo to pyszne danie dla fanów trzymających w napięciu thrillerów psychologicznych. Mamy tutaj dociekliwą panią śledczą, świetnie zbudowane postacie i intrygująca sprawę zaginięcia, która w niejasny sposób łączy się ze sprawą śmierci sprzed pewnego czasu. Przez większość lektury próbowałam poskładać elementy układanki, zastanawiałam się, do czego doprowadzi prowadzone śledztwo. Kto jest winny jakich win. Czytajcie, docenicie dobrze skonstruowaną historię oraz przede wszystkim świetnie zbudowany portret psychologiczny obejmujący traumę i zespół stresu pourazowego po pobycie w Syrii. 
9;Nie wiesz jaki był-jest-będzie otaczający nas świat?Uważam, że warto wzbogacić swoją wiedzę o wartości społeczne, duchowe , kulturowe, filozoficzne, przyrodnicze pokazane przez Olgę Tokarczuk. Na pewno udzielenie odpowiedzi na postawione wyżej pytanie będzie łatwiejsze po przeczytaniu wybitnej, bezpośredniej, a momentami brutalnej lektury. 
7;Choroba nie wybiera- przychodzi kiedy chce, do kogo chce i atakuje. W zagonionym życiu często bagatelizujemy pierwsze objawy, opóźniamy badania, diagnostykę... Tak jest z Renatą, trzydziestokilkuletnią żoną, matką trójki dzieci, borykającą się z codziennymi problemami wychowawczymi, prowadzeniem domu i ..wiecznie nieobecnym, zapracowanym mężem, któremu powszechnieje "proza życia" i zaczyna szukać "odmiany" u kochanki. Kiedy u Renaty zostaje potwierdzona białaczka, życie całej rodziny wywraca się do góry nogami. Godna podziwu jest mobilizacja całej rodziny, aby zachować pozory normalności i pozwolić Renacie na godne przejście uciążliwej terapii. Wnikliwy opis trudnej drogi leczenia Renaty, angażował mnie emocjonalnie. I cały czas razem z rodziną czekałam na cud...I ta świadomość, jak kruchy jest ludzki los i jaką siłę ma prawdziwa miłość.... 
9;„Dni przelewały się jak ciepły kisiel.” Ale kisiel też ma fajny smak, choć taki pospolity. Czy w ogóle teraz ktoś gotuje kisiel, kiedy tyle wymyślnych deserów? To właśnie w prostych historiach Małecki zawiera najwięcej magii, w pozornie w wybrakowanych jakoś czy wręcz dziwnych ludziach, odkrywa prawdy o życiu i jego wartościach. Traumy, zdrady, okrucieństwo to jego tkanina narracji. Ale w tych naznaczonych tragizmem historiach ludzkich zawsze pobrzmiewa jakaś nuta nadziei. Tą nadzieją jest ślad życia, który po człowieku pozostaje, po każdym… najbardziej odrzucanym, szarym, słyszącym szumy, bez połowy twarzy, Drzypapie, czy Chwaściorze pokurczu, odrzucanym przez tzw. normalnych…Jak przewrotny ten Małecki, bo o miłości do życia potrafi opowiadać przez pryzmat ludzkich wad, ułomności. Czasem ludzi dopada szarość… Ale tworzą niepowtarzalne ślady, swoje… 
10;Dziennikarstwo śledcze – polega na ujawnianiu informacji istotnych dla opinii publicznej, a jednocześnie trudno dostępnych dla badaczy. Uprawiają je dziennikarze opisujący i wyjaśniający sprawy, które najczęściej powinny być przedmiotem dochodzenia organów do tego celu powołanych (prokuratura, policja, sądy). Osoby prowadzące śledztwo dziennikarskie muszą kontaktować się z informatorami, weryfikować zdobytą wiedzę, poznawać okoliczności, świadków, zdobyć dowody. Praca wymaga częstych wyjazdów, ale też żmudnego researchu w archiwach. W wielu wypadkach konieczne jest także przeprowadzenie prowokacji dziennikarskiej.  Zakopane to tutaj została uprowadzona i zamordowana 11 letnia Natalia. Policja bardzo szybko znalazła winnego ale on popełnił samobójstwo. W takim przypadku sprawa została zamknięta, a śledztwo umorzono.   "Pamiętam ten dzień jak dziś. ... tego dnia pogoda była z nim w zmowie. Była w zmowie z mordercą..."  Po piętnastu latach od tamtych wydarzeń dziennikarz śledczy z Warszawy Paweł Wolski postanawia przyjrzeć się tej sprawie. Podczas swojego prywatnego śledztwa natrafia na sporo nieścisłości i niezbadanych przez policję wątków. Czyżby morderca cały czas był na wolności? Czy dziennikarz śledczy może być skuteczniejszy w swoich działaniach niż policja? Paweł jest zdeterminowany i bardzo dociekliwy. Za wszelką cenę chce poznać prawdę. Ryzykując zdrowie i życie walczy o sprawiedliwość. Co odkryje?   "Zło wciąż czaiło się w mroku".  Szacun dla autora. Niesamowity debiut. Wszystko świetnie przemyślane. Dobrze wykreowani bohaterowie. Uroku całej powieści dodaje klimat gór. Mgła, mrok,śnieg i halny to po prostu poezja. Czytając siłą rzeczy przenosimy się w góry.  Koniecznie muszę zaopatrzyć się w drugą część.  Polecam! 
4;Skusiłam się z powodu dobrych ocen... Dawno nie czytałam tak słabej książki, skończyłam tylko siła woli na kilka razy. Bohaterzy nie dają się lubić, ona taka naiwna, on powierzchowny i jakiś maczo na pokaz. Najbardziej jednak drażniło mnie pokazanie starodawnych poglądów bohaterki jako dziewczyny typowo ze wsi, która pojechała do wielkiego miasta (aż sprawdzałam, czy książka nie jest czasem z ubiegłego wieku!). 
9;To moja pierwsza książka tej autorki i na pewno nie ostatnia. W bardzo fajny przystępny sposób przybliża nam postać Kleopatry. Książkę szybko się czyta bo jest bardzo wciągająca. 
8;Naszło mnie dziś by poczytać antologię świateczno- zimową padło na "Niezapowiedzianego gościa" od @wydawnictwomuza . Jest to zbiór opowiadań znanych i lubianych autorek m.in @ag.krawczyk,@lingasloniewska_writer, @ilona_golebiewska, @wardamalgorzata, @nataszasocha, @sabinawaszut, i Katarzyny Misiołek.  W antologiach wszelkiego typu nie tylko tych zimowo-światecznych moim zdaniem jest tyle samo wad i zalet. Pierwszą wadą, która może być jednocześnie dla kogoś zaletą jest ta krótka forma opowiadań. Nie będę ukrywać że kilka opowieści spowodowało u mnie niedosyt a jednocześnie szybsze bicie serca. Tak było m.in w historii "Zabłąkani wędrowcy" od @ag.krawczyk z uroczymi czworonożnymi bohaterami, czy w "Masz wiadomość" od @lingasloniewska_writer w której kilkuletnia wymiana e-maili miała zaskakujące zakończenie, czy choćby u @ilona_golebiewska w "Zaczekaj na mnie".  Wszystkie historie mają w sobie jeden łączący je motyw. Motyw Niezapowiedzianego gościa który pojawia się wraz z pierwszą gwiazdką,zamiecią śnieżną czy inną sytuacją losową która w atmosferze świat uznawana jest za mniejszy lub większy cud.  Czy mała Zuzia spełni swoje marzenie o posiadaniu pieska ? Czy Paula po otrząśnięciu się z żałoby znów zacznie żyć? Czy Sergiuszowi uda się wygrać psie wyścigi i mężczyzna pokocha atmosferę świąt? Jaki niezapowiedziany gość odwiedzi Janka? Kim okaże się przywieziony do dr Leny pacjent z wypadku ? Na te i wiele innych pytań znajdziecie odpowiedzi w króciutkich ale wypełnionych po brzegi magią świąt opowiadaniach fantastycznych polskich autorek. A i pomarzyć można że któraś z nich doczeka się kiedyś rozbudowania i wydania jako pełnowartościowa książka.Antologia świąteczna pt "Niezapowiedziany gość" niesie ze sobą ponadczasowe wartości którymi człowiek powinien kierować się w życiu nie tylko od święta ale i na co dzien. Dobre serce, pomocna dłoń, wrażliwość na krzywdę i niesprawiedliwość, szczerość, zaufanie i wiele innych. Tak już na zakończenie jeśli jeszcze nie czujecie się przekonani by sięgnąć po antologię, mam nadzieję że mój ostatni ale niemniej ważny argument choć trochę was przekona. Jako zbiór opowiadań różnych autorek skumulowanych w jednej książce daje możliwość poznania stylu każdej z autorek co pomoże w podjęciu decyzji czy sięgać po inne książki autorek. Zapachniało świątecznymi wypiekami, powiało mroźnym powietrzem, w uszach zadźwięczały dzwonki sań w akompaniamencie szczekania psów i anielskich śpiewów. Jesteście gotowi przyjąć u siebie Niezapowiedzianego świątecznego gościa? 
5;Bardzo raziły mnie te przekleństwa ciągłe pierdo....ny ileż można .Ogólnie może być ale nic nadzwyczajnego. 
9;Tytuł: Venice My Love  Autor: Ewa Górniak Morgan  Wydawnictwo: Esteri  Gatunek: biografia, autobiografia, pamiętnik  Język: polski   Wenecja to miasto na wodzie. Miasto eteryczne, magiczne i jedynie w swoim rodzaju. To mekka pisarzy i artystów. Duch starej republiki, która niegdyś władała Morzem Śródziemnym. Wenecja to dusza zatrzymana w czasie, zamknięta w szklanej bańce z Murano, niczym dżin zamknięty w lampie.   Venice My Love to eteryczne wspomnienie miasta gondolierów.   To spacer po zapomnianych uliczkach.   To wspinaczka po wielu mostach i odkrywanie duchów przeszłości, które ulotniły się z czasem.   Ta książka to fotografie, które uchwyciły przemijające chwile.   Venice My love to pamiętnik, wspomnienia i odbicie tego, co miało miejsce pomiędzy weneckimi uliczkami splecionymi w labirynt.   To dusza, to miłość, to ślad, to wieczne marzenie o tym, aby zgubić się w tym bajecznym miejscu i zostawić tam swoje serce.   Być może kiedyś nadarzy się okazja, aby po nie wrócić. 
9;wspaniała książka, bardzo emocjonująca, przeczytałam całą trylogię nocnego anioła, jednak nie pamiętam podziału na części. Moja opinia tyczy się całej trylogii. Były nudniejsze momenty - przez rozdziały z Dorianem mega trudno przebrnąć, ale wątek głównego bohatera jest bardzo interesujący, pełen zwrotów i momentami surowy/brutalny. Gdyby nie nudniejsze momenty dałabym 10/10 
9;Zachwyt i jeszcze raz zachwyt. Literatura piękna. Treść książki jest bardzo trudna ponieważ opowiada o uchodźcach, którzy przybyli z Syrii. Grecja okazała się niezbyt przyjaznym państwem. Nie twierdzę, że takie jest całe państwo.  Co w całej trudnej historii jest piękne? Pszczoły, pszczelarstwo, miód, ule itp. to sprawia, że historia jest piękna. Marzenia, które trzymają przy życiu. Malutki minusik to niekiedy zachowanie żony ..., ale tego wszystkiego dowiecie się z książki. Polecam !!! 
7;Takie trochę "mydło i powidło" bez jakiegoś specjalnego wątku. Autorka zbioru (Beata Szady) wybrała z tekstów non-fiction napisanych w Ameryce Południowej te, które uważa z jakiegoś powodu za istotne. Siłą rzeczy przypomina to trochę obróbkę czegokolwiek siekierą, wybór kilkunastu reportaży z dorobku całego kontynentu. Choć we wstępie dowiadujemy się, że po pierwsze klasyczny reportaż nie cieszy się tam uznaniem, choć może raczej "nie cieszył", bo się to zmienia, a po drugie pisze się tam od niedawna, więc wcale nie było tego tak dużo. Nie doczekamy się czegoś typu trzytomowa antologia Mariusza Szczygła.  Słuchałem i z początku miałem mieszane uczucia, ale w pewnym momencie weszło. Nawet nie wiem kiedy, nawet nie wiem który reportaż, które zdanie sprawiło że się wciągnąłem... Bo, jak zawsze w takich zbiorkach, są rzeczy lepsze i gorsze, ale nawet po tych gorszych coś w głowie zostało. Nawet ten o urugwajskiej poetce, Idei Vilariño, mało chyba u nas znanej, okazał się zaskakująco dobry, choć to zupełnie nie moje klimaty.  Z reportaży z tamtych stron kojarzę tylko "Dzienniki motocyklowe" pewnego argentyńskiego lekarza o imieniu Ernesto. Jest jeszcze "Opowieść rozbitka" G. G. Marqueza, podobno jego reportaże to kilka solidnych tomów, może ktoś je u nas wyda kiedyś? Ciekawe, czy zapanuje moda, jak kiedyś na realizm magiczny. Autorka pisze że celowo omija teksty o tym, co kojarzy się z Południową Ameryką, czyli przemoc i narkotyki, niestety. A reportaż o ataku gangu na autobus jest jednym z lepszych, więc może teraz dla odmiany...  Każdy reportaż poprzedzony jest wprowadzającym tekstem Autorki i przyznam, że te "przystawki" są równie smaczne jak samo danie główne. 
3;Niestety zawód treścią. Nic nie wnosząca książka, która dosłownie o anatomii nie mówi nic, bardziej poradnik jak "wykryć" zdradę . Nie polecam, lepiej sięgnąć po pozycje prof. Lwa Starowicza, czy prof. Wojciszke i tam zdobyć wiedzę, generalnie poszperać 
8;"Jedna dobra rzecz" to debiutancka powieść @arupinska_autor którą miałam szansę i przyjemność przeczytać i zrecenzować dzięki @wydawnictwo_novaeres za co jestem niezmiernie wdzięczna. Opis strasznie mi się spodobał i musiałam dogłębnie poznać losy tajemniczego hrabiego i jego pięknej Nadii. Ewidentnie cała fabuła kojarzyła mi się z moją ukochaną bajką Disneya "Piękna i bestia" tylko kto tutaj gra rolę pięknej a kto bestii? On skrywa swoje prawdziwe ja za ksywką Hrabia. Nadia zaś skrywa swoje traumy i szpecące ją jak sama uważa blizny z przeszłości za wszystko zakrywającymi ubraniami i twardą skorupą. Skorupą która pękać zaczęła gdy poznała mężczyznę o przenikliwym spojrzeniu. Hrabia to człowiek tajemniczy, momentami natarczywy ale w gruncie rzeczy trudno by mi było go nie polubić. Fakt niewyjaśnione i nie zabliźnione mimo upływu lat stosunki między mężczyzną a jego ojcem to jeden z filarów całej powieści. Z każdą kolejną stroną dowiadujemy się co takiego się między nimi wydarzyło że ich obecne relacje są tak napięte. A połączy ich na nowo jedna kobieta. Kobieta która jako jedyna przed laty zrobiła dla pana Ignacego tytułową Jedną dobrą rzecz. Co to było? Dowiecie się sami kiedy sięgnięcie po tą historię. Autorka wszystko krok po kroku wyjaśni. Kolejnym motywem jest rodząca się pomiędzy Nadią i Hrabią fascynacja. Ona skruszyła lód którym skute było jego serce. On mimo jej blizn dostrzega w niej najpiękniejszą istotę na ziemi. Coś pięknego jak jedna mała dobra rzecz może zmienić los i samoocenę drugiego człowieka. Autorka oprócz rodzącego się między dwójką bohaterów wprowadziła do swojej powieści bardzo ciekawy motyw tajemniczych przesyłek. Kto jest ich nadawcą i jaki ma w tym cel? Tą zagadkę rozwiązuje czytelnik podczas lektury. Jestem ciekawa czy ktoś z was odgadł sam kim jest osoba stojąca za pogróżkami i czy uda jej się dopiąć swego? Książka fantastyczna, wciągająca. Choć przyznam, że na początku obawiałam się jej grubości. Prawie 500 stron to nie jest mało. Fabuła i ogólny pomysł na historię mnie osobiście przypadł do gustu. Zdarzyło mi się parę razy pośmiać, uronić łzę czy nawet wkurzyć ale to chyba dobrze że książka budzi tak wiele różnych emocji. Gratuluję autorce zaskakująco udanej premiery i nieśmiało liczę że zaskoczy nas jeszcze nie raz w swoich kolejnych książkach. 
9;Nie miałem pojęcia że Mark Twain miał miał swoim życiu tak samo awanturniczy epizod jak Jack London. Świetna książka! 
8;Trochę musieliśmy czekać na trzecią część ale oczywiście było warto. Autorka wspaniale poprowadziła bohaterów przez różne perypetie w życiu nie podejrzewałabym że Alexa zaserwuje nam taki rollercoster.Najważniejsze że wszystko się dobrze kończy. Bardzo polecam 🙂 
2;Przebrnęłam przez połowę, czyli pretensje i gadki-szmatki Lidki. Jak pojawił się Amadeusz i zaczął gierkę w tym samym stylu wymiękłam. 
6;Dla osoby nieświadomej czym ajurweda jest to będzie dobra i być może ciekawa lektura, natomiast osobie, która jest w temacie średnia książka. Można przeczytać, bo przyjemnie się czyta. 
8;Uwielbiam styl pisania Szczygła. Niewymuszony, pełen empatii dla swoich bohaterów i zainteresowania nimi. Przy tym nieszukający niepotrzebnej kontrowersji czy sensacji. "Swoje reportaże kojarzyłem zawsze z przyjemnym szumem górskiego potoku, a nie z hukiem wodospadu". Tak autor mówi o swoim pisaniu. Tak też ten styl oceniam i bardzo Pana Mariusza za to cenię! 
9;Bardzo ciekawa, choć też bardzo pokręcona. Polecam. 
8;"Liczba posiłków, jakie jest nam dane zjeść w ciągu całego życia, jest ograniczona, więc marnowanie choćby jednego na kiepskie żarcie, kiedy ma się środki na coś innego, lepszego, to skandal." ⠀ A gdybyś miał(a) jeść do końca życia tylko kilka posiłków, co by to było?  ⠀ Druga przeczytana przeze mnie książka Abby Jimenez. Moim zdaniem zdecydowanie lepsza niż pierwsza!  Głównymi bohaterami są Vanessa, znana youtuberka i Adrian, prawnik. Ich pierwsze spotkanie ma miejsce o 4 rano, kiedy to chłopakowi nie pozwala spać płacz dziecka. Ofiaruje On swoją sąsiedzka pomoc, by Vanessa mogła chwilę odpocząć. Mała Grace zasypia ukołysana przez Pana Kaloryfera, który rozczulił kobietę. Jak potoczy się ta znajomość? Oczywiście w grę wchodzi tylko przyjaźń. Vanessa nie szuka nikogo na stałe, ponieważ uważa, że nosi w sobie śmiertelną chorobę, która zabija ludzi w młodym wieku, Adrian natomiast rozstał się z kobietą, która przez 8 miesięcy ukrywała fakt, że ma Męża. 
9;W tej wspaniałej powieści "Złodziejka książek" jest zamieszczony rozdział innej książki "Strząsaczka słów" napisanej przez jednego z bohaterów Maxa dla Liesel. Jest to bajka lub przypowieść, oto jej fragment:  "Był sobie raz dziwny mały człowieczek, który podjął trzy ważne życiowe decyzje: 1. Zrobił sobie przedziałek po innej stronie niż wszyscy. 2. Zapuścił sobie mały kanciasty wąsik. 3. Postanowił, że zdobędzie władzę nad światem... Fuhrer wpadł na pomysł, że będzie rządził światem za pomocą słów. "Nie będę strzelał z pistoletu - stwierdził. - Nie będę musiał". Trzeba mu przyznać, że nie działał pochopnie ani głupio. Swój plan ataku zaczął od tego, że cały obszar swojego kraju gęsto obsadził słowami... młody Fuhrer zasadził również nasiona symboli i one też szybko dojrzały. Nadszedł jego czas. Furer był gotów do działania." Do czytania książki zasiadłam z ogromnymi oczekiwaniami, bo wiele dobrego o niej słyszałam, ale początki lektury były bardzo trudne, przez początkowych kilkadziesiąt stron nosiłam się z myślą o jej odłożeniu i zakończeniu czytania. Jednak dobrze, że nie dałam za wygraną i czytałam dalej, bo wkrótce nie mogłam się od niej oderwać. Książka jest napisana w niespieszny, nieco przegadany sposób, co pozornie kłóci się z tematyką II wojny światowej, nazistowskich Niemiec i holocaustu. Ale to tylko pozory... Bardzo polecam tę powieść każdemu miłośnikowi czytania, choćby dlatego, że jest o wielkiej miłości do książek. Jest także o przyjaźni, poświęceniu i złożoności natury człowieka. Zmusza do refleksji, zmusza do przemyśleń i na pewno pozostanie w pamięci na dłużej. Jest to bardzo dobra pozycja, choć smutna i niełatwa w odbiorze. 
8;Mala M 2 to kontynuacja Mali M jednak teraz napisana w pojedynkę przez Lilkę Płonkę. Malwina "Mala" to zwariowana, szalona lubiąca trunki wysoko procentowe 😁. W poprzedniej części poznaje "Boga sexu" i nadal utrzymują kontakt jednak związekiem bym tego nie nazwała. Trochę mnie wkurzało jak Piotrek vel Ramzes ją traktował, a ona się z tym zgadza. Ale bądźmy szczerzy Ramzes to nie jest grzeczny obywatel, a człowiek którego podejrzewają o przewodzenie grupie przestępczej. Mala będąc z Ramzesem ściąga na siebie niebezpieczeństwo i musi się ukrywać. Nie ukrywam że trochę brakowało mi więcej akcji. Natomiast teksty i przemyślenia i przygody głównej bohaterki są mega zabwne. Naprawdę się uśmialam, przypomina mi trochę moją przyjaciółkę 😂😂 Zakończenie ciekawe, już jestem ciekawa co się wydarzy w kolejnych perypetiach Mali M.  Dziękuję za zaufanie i egzemplarz do recenzji wydawnictwu Akurat, @grzeszne_ksiazki i autorce. 
8;Postanowiłem sobie przypomnieć, i z jednej strony niby trąci myszką bardzo mocno, z drugiej - jaki z tego Verne'a był nerd, :-D  Pierwsza część, okazało się, trylogii. Nie pamiętam lektury sprzed wielu lat, myślałem że książka opisuje lot na Księżyc, ale w zasadzie dostajemy prawie 300 stron przepisu, jak zbudować rakietę, a w zasadzie pocisk, będący w stanie dolecieć do Księżyca. I można się pewnie śmiać z niektórych rzeczy, ale nie sposób nie docenić tych obliczeń, (może aż za dużo), astronomii, geografii, chemii, ton materiału wybuchowego, sposobu na odzyskiwanie tlenu w pojeździe kosmicznym. A wszystko napisane z solidnym "jajem", więc nie nudzi nawet opis, ile ziemi trzeba wykopać do utworzenia "platformy startowej".  Oczywiście bohaterowie Verne'a, podobnie jak w "Tajemniczej wyspie" żadnych przeszkód się nie boją, nie istnieją dla nich problemy nie do rozwiązania. Verne uważa, że są to zalety Amerykanów, ale pamiętam, że bardzo podobnie czytało mi się relację z prawdziwej wyprawy Heyerdahla tratwą "Kon Tiki" przez Pacyfik. I trochę też może "Marsjanina" Andy'ego Weira: 150 lat różnicy, ale frajda z czytania taka sama (i znowu Amerykanie).  Spoiler: książka kończy się udanym startem "pocisku", ale opis samej podróży jest już w następnej powieści. Trudno, co robić? 
8;Niezła ,brutalna powieść .O Żołnierzach Wyklętych.O oddziale Burego. Mocna rzecz.Ciekawą postacią był Janek pseudonim Lis. 
10;Recenzja ‼️ Bree porter - Krwawa panna młoda.  Krwawa panna młoda to pierwsza część serii "Dynastia Rochettich".  Powiem Wam, a właściwie napiszę, że ta książka zwaliła mnie z nóg. Autorka pisze tak, że strony same uciekają pod palcami. Właściwie od pierwszych rozdziałów dostarcza nam akcji. Ponadto Bree Porter zdecydowanie dużo czasu poświęciła na mistrzowskie wykreowanie bohaterów oraz relacji między nimi. Możemy obserwować jak powoli rozwija się uczucie między nimi, ale też jak oni sami zmieniają się na przestrzeni stron.   Wydawać by się mogło, że podobnych książek są setki, że to kolejny romans mafijny... ale nie! Krwawa panna młoda to historia inna niż wszystkie. Nie znajdziecie tutaj zbyt wiele z romansu, nie będzie wielkiej miłości od pierwszych stron, a bohaterowie nie rzucą się sobie od razu w ramiona. Tutaj pierwsze skrzypce gra mafia i to jak główna bohaterka potrafi się przystosować do swojej sytuacji. Znajdziecie tutaj pełno kłamstw, intryg i manipulacji. Historia jest nieoczywista, pełno w niej komplikacji i zaskoczeń.  Gorąco polecam! 
10;Pragnienie szczęścia wobec swoich dzieci chyba nigdy nie ulega przedawnieniu. Bohaterka „Kamienicy”, sześćdziesięcioletnia kobieta, pomimo, że córka jest już dorosła, nadal chce dla niej jak najlepiej. Doskonale pamięta marzenia córki o pozostaniu projektantką. Rozmyśla nad jej losem. Bowiem córka ma już 40 lat, połowę życia za sobą, a ostatnie 10 lat spędziła na walce z bezlitosnym przeciwnikiem – alkoholem. Bohaterka podczas swoich rozmyślań, buduje różne historie, lubi obserwować ludzi, swoich sąsiadów i układać różne scenariusze. Kiedy nie ma już siły na ciągle piętrzące się w głowie pytania i myśli: co by było gdyby, że chciała tylko dobrego życia, męża, i pracy dla córki, staje przed dylematem. Czy kolejny raz pomóc już dorosłej córce czy może zacząć wreszcie myśleć o sobie? Kiedy nadchodzi ten moment, że człowiek dorasta do tego, by zająć się sobą? Nie chodzi o czysty egoizm, a o pielęgnację tego, co w nas najlepsze. O ciało, duszę, o wizerunek. Czy da się polubić siebie, kiedy życie stało się stagnacją i nużącą rutyną? Śniadanie, zakupy, kawa, tylko we własnej kuchni. Gdzie pragnienia rozmowy i spędzania czasu z innymi? Możliwość wyjścia do teatru i wypicia z przyjacielem lampki wina, zjedzenia bajaderki w kawiarni? Czy można tak przekreślać siebie i wychodzić z założenia, że nic już nas w życiu nie czeka? Alžběta Bublanovą opowiada powoli, serwując nam zwykłą codzienność, lecz w taki sposób, że chcemy ją chwycić, przy okazji uruchamia pasmo refleksji nad własnym życiem. Jak to zwykle bywa, jedno zdarzenie w niejednej historii zmienia bieg, wyprowadza z równowagi i zakłóca codzienność. Takiego momentu doświadczyła również bohaterka pewnej nocy. Dzięki niemu zaczęła patrzeć na otaczający ją świat pod innym kątem. Przypomniała sobie, że istnieje, dojrzała do tego, by stanąć przed sobą i spojrzeć na siebie obiektywnie. Ta wyjątkowa proza jest dla wszystkich. To nietypowa podróż, która zmusza do zadawania wielu pytań. Jaka ja będę na starość? Czy skupię się na własnym życiu czy może poświęcę je w imię szczęścia swoich dzieci? 
9;Gdy zbliża się adwent – wyciągamy z biblioteczek wszystkie tytuły związane z Bożym Narodzeniem, aby były pod ręką. W tym roku dołączyła do nas Mała Wu – urocza bohaterka stworzona przez Renatę Pażusinską. Przyniosła ze sobą wspaniały prezent – ciepłą, świąteczną opowieść o przyjaźni, o wierze we własne marzenia i odnajdywaniu tego, co najcenniejsze.  "Mała Wu i Magiczne Święto" to druga, najnowsza część serii o małej wiewiórce. Dosłownie chwilę temu Wu odnalazła swoje miejsce na ziemi. Spełniło się jej marzenie. Teraz, razem z nowym przyjacielem (białym misiem o imieniu Domi) oraz jego polskimi krewniakami (rodziną niedźwiedzi brunatnych) wiewióreczka obchodzi Dzień Magicznego Święta. Rozpoczyna się wielkie pieczenie ciasta-niespodzianki zakończone… jeszcze większą katastrofą z udziałem Wu. Nieśmiała, pozbawiona wiary w siebie Wu sądzi, że nikt jej nie wybaczy popełnionej gafy. Szybko okazuje się jednak, że te obawy są bezpodstawne. Przyjęcie i zabawa trwają w najlepsze. Niestety wydarza się kolejny wypadek i trzeba ratować świąteczną atmosferę. Domi wpada na świetny pomysł, a Wu otrzymuje najwspanialszy prezent. Wreszcie nie jest sama. Wreszcie czuje się kochana.  Rozczulają mnie ilustracje stworzone przez Paulinę Siwek na potrzeby tej historii. Ułatwiają małemu czytelnikowi wkroczenie w świat Wu i pozwalają wczuć się w atmosferę Magicznego Święta. Całość ma niewielki, poręczny kwadratowy format, twardą oprawę i uszlachetnienia na okładce. Sporych rozmiarów czcionka będzie idealna do samodzielnego czytania. Historię Małej Wu polecam dzieciom już od trzeciego roku życia. Ta ciepła opowieść otuli Was niczym mięciutki koc, świetnie wprowadzi w świąteczny nastrój i skieruje uwagę na to, co jest w życiu najcenniejsze. Gorąco polecam! 
7;Aż żal rozstawać się z tym miejscem… Seria Zakopiańska umilała nam wiele zimowych wieczorów, ale przyszedł najwyższy czas aby się z nią pożegnać :( To jedna z moich ulubionych odsłon tego cyklu. Niezwykle klimatyczna, urzekająca swoim ciepłem oraz przyjemnym zaciszem dobrze nam znanych miejsc. Natalia Sońska znowu stworzyła piękną, zimową historię, która ma w sobie wiele mądrości i ogrzewa serce. Polecam Waszej uwadze całą serię! 
7;Kolejny tom odsłuchany. Świetny jak wszystkie jest ciekawa już od samego początku, a z każdym rozdziałem jest coraz szybciej i ciekawiej. Pod koniec rośnie też współczynnik trupa na stronę 😉  Świetny pomysł z mruganiem i mówieniem bez używania litery a – autor to mistrz. Planowałam posłuchać czegoś innego ale przeczytałam opis wydawcy kolejnego tomu i już wiem, że nie dam rady - muszę wysłuchać kolejnej części. POLECAM 
3;Ukochana gangstera przyciągnęła mnie do siebie okładką. Zakochałam się w niej od razu gdy zobaczyłam zapowiedz. Sięgnęłam po nią bez zastanowienia, szczególnie gdy Autorka jest już mi znana. Ale zawiodłam się. Gorąca, mroczna i niebezpiecznie wciagnajaca. No gorąca była, sceny erotyczne mi się podobały, ale to by było na tyle. Mroczna, do mnie ten mrok nie trafił. Wciągająca, czytając marzyłam już o końcu. Rozpoczynając czytać nie rozumiałam co ja czytam. Bohaterka była zupełnie inna od tych wszystkich z książek mi znanych ale to nie było na plus. Dla mnie była bardzo dziwna i rozumiem wszystko że zostało to jej wpojone, została wyszkolona, ale jej oddanie oraz zachowanie nie trafiły do mnie i jej nie polubiłam . Bohater gangster do połowy książki nawet tego nie odczułam momentami myślałam że czytam jakąś historyczną książkę o rycerzu który ma podwładną w zamku. Nie wiem skąd mi się wzięło takie odczucie ale je miałam. A ja za historycznymi książkami nie przepadam. Może ta historia jest dobra ale nie dla mnie. Kompletnie nic z tej książki do mnie nie trafiło. Nawet te niebezpieczne sceny dla mnie były takie lekko nieodczuwalne. Miałam brak emocji przy czytaniu co mi się nie zdarza bo zawsze coś do mnie trafi. Oczekiwałam zbyt dużo od lektury i się zawiodłam. 
10;Dziś opowiem Wam o książce, która wieńczy genialną tetralogię Wiatr ze Wschodu autorstwa Marii Paszyńskiej. „Za zasłoną chmur” bo taki właśnie tytuł nosi ta powieść to niesamowite zamknięcie losów bohaterów. Autorka przede wszystkim skupiła się na ukazaniu finalnych losów dwóch skrajnie różniących się od siebie kobiet – Anastazji i Tatiany.  Kobiety te jak wiemy z poprzednich tomów kochały tego samego mężczyznę… Kiedyś już los splótł ich ścieżki, a w niniejszym tomie stają się one dla siebie nawzajem niebagatelnym oparciem w trudnych czasach i okolicznościach, w jakich przyszło im żyć.  Autorka w sposób charakterystyczny dla swojej twórczości odmalowuje również tło historyczne, na którego kanwie śledzimy bardzo złożone perypetie bohaterów.  Życie Anastazji nigdy nie było usłane różami. A Tatiana choć miała wszystko to jedyną pociechą był dla niej syn – Karol. Gdy obie kobiety zostają niejako porzucone, przez Kazimierza, który w swym wewnętrznym zagubieniu, aby odnaleźć równowagę postanawia wyjechać do Polski, młoda lekarka w akcie beznadziei prowokuje wypadek.  Na skutek niniejszego zdarzenia jej życie bardzo mocno się komplikuje, a wtedy Tatiana postanawia spłacić dług wdzięczności za uratowanie życia jej i dziecka.  Mimo, iż początkowo (z wiadomych względów) relacja kobiet jest ogromnie trudna, to z czasem ich stosunki stopniowo ulegają ociepleniu.  Zaś Kaza choć w Polsce osiąga zawodowe sukcesy to nadal nie może znaleźć swojego miejsca ani się wyciszyć.  Borys Bogdanow również nie daje nam o sobie zapomnieć snując coraz gęstszą pajęczynę intryg, kłamstw i przemilczeń – dokąd zaprowadzi go taka gra? Przeczytajcie sami!  Jak dalej potoczą się losy bohaterów oczywiście Wam nie zdradzę, ale jeśli lubicie prozę tej autorki to i tym razem z pewnością się nie zawiedziecie. Świetnie wykreowani bohaterowie, ich trudne i bolesne perypetie, a wszystko okraszone domieszką inteligentnie wplecionej historii – takie połączenie to gwarancja wyśmienitej lektury! Jedyny jej minus to taki, że to już koniec tej historii.  Książka ta przepełniona jest różnego rodzaju emocjami, traktuje o przewrotności losu i niezbadanych ścieżkach ludzkiego życia, które bywają bardzo kręte i wyboiste… W opowieści tej obecne są na równi różne oblicza miłości i przyjaźni współgrające z wieloma odcieniami cierpienia, bólu, rozpaczy i zawodu.  Wszystko, co tak bardzo ludzkie, choć zdecydowanie nie lekkie, łatwe i przyjemne zostało zamknięte w tej książce. Głos, który autorka oddała swoim bohaterom wybrzmiewa z każdej właściwie strony tej opowieści.  Polecam Wam serdecznie zapoznanie się z finałem tego niezwykłego cyklu, a Marii Paszyńskiej gratuluję ogromnej siły przekazu połączonej z niebywałą wręcz lekkością i plastycznością pióra. Według mnie ogromną sztuką jest pisanie o rzeczach trudnych i bolesnych tak, aby czytelnik nie przerwał w trakcie lektury, a wręcz przeciwnie – musiał poznać jej zakończenie i tak właśnie jest z cyklem Wiatr ze wchodu.  * https://www.facebook.com/Ksiazkowoczyta *  https://ksiazkowoczyta.blogspot.com/2021/11/kazdy-nosi-w-sobie-opowiesc-ktora.html 
9;Kerry Fisher mnie zachwyciła.  Opowieść przepełniona niewiarygodnym bólem, momentami musiałam się oderwać na chwilę, ponieważ czułam za bardzo smutek, utracone nadzieje bohaterki. Niewiarygodne poświecenie, aby ochronić swoje małżeństwo i swoją rodzinę. Susie przedstawiona jest jako postać silnej i odważnej kobiety. Decyzje , które podjęła już na zawsze będą w jej życiu. Bardzo emocjonalna i uczuciowa. 
8;Czy podczas seansu „Squid Game” i „Alice In Borderland” serce zabiło Wam mocniej? Kochacie takie klimaty i wciąż szukacie podobnych tematycznie książek lub filmów? Koniecznie sięgnijcie po książkę „Valkiria. Game over” Davida Lozano. ⠀ Unai dostaje na telefon komórkowy wiadomość, z której wynika, że musi wziąć udział w grze. Jeśli tego nie zrobi – na jaw wyjdą jego największe sekrety. Valkiria go wybrała. Już nie może się wycofać. Od teraz będzie musiał wykonywać zlecone mu zadania. Gra z dnia na dzień stawać będzie się bardziej tajemnicza, ale i niebezpieczna. Giną kolejne osoby. Czas leci. Czy wszyscy uczestnicy gry przeżyją? Czy Unaiowi uda się dowiedzieć się więcej o zagadkowej grze?  ⠀ „Valkiria. Game over” to w mojej opinii fantastyczny młodzieżowy thriller, który powinni poznać fani największych hitów Netfliksa – takich jak „Squid game” i „Alice In Borderland”. Zarówno tam, jak i w Valkirii motyw zagadkowej gry przenosi odbiorcę do innego świata. Wciąga w wir niebezpiecznych wydarzeń. Autor nie szczędzi również czytelnikowi emocji. Ponadto kreuje fantastycznych pełnokrwistych bohaterów, którzy mimo niewyobrażalnej gry, muszą stawić czoła prawdziwym trudnościom – życiowym, takim, które dotykają każdego z nas.  ⠀ Bawiłam się przy tej książce doskonale. Moim zdaniem jest to rewelacyjna propozycja nie tylko dla młodzieży, ale też starszych czytelników. Zagadkowa książka-przestroga. Gorąco polecam.  Izabela Nestioruk Instagram: @nesti.czyta 
7;Romans biurowy który sprawił mi wiele przyjemności w czytaniu. Ale również pojawiły się momenty gdy przewracałam oczami.  Poznajemy Idalie gdy rozwożąc katering w małym wypadku wpada na mężczyznę którego obsypała jedzeniem. I tutaj pojawiły się pierwsze chwilę które miały być zabawne , ale mnie nie rozśmieszyły i akcja z kapustą i z ksywka Pan kapuśniak troszkę mnie odpychała. Gdy następnego dnia bohaterka dostaje zaproszenie na rozmowę kwalifikacyjną myśli że jej los się odmieni ale wszystko zostało ukartowane przez mężczyznę z poprzedniego dnia i to dla niego ma zostać asystentką. Książka nie podobała mi się w 100% ale czytało mi się ją przyjemnie pomimo wszystko. Bohaterkę polubiłam ale główny bohater raczej był zatracony w sobie. Początek wydawałby się ze nie zaczął się za dobrze ale później rozdział za rozdziałem było coraz lepiej. Wciągnęłam się w lekturę a koniec sprawił że szukałam dalszych kartek. Autorka zostawiła nas w takim momencie że miałam ochotę krzyczeć. Tajemnica która rozpoczyna lawinę przykrych zdarzeń... I mimo wszystko niecierpliwie czekam na dalszą część tej książki. 
3;Nic szczególnego, książka Jowity Kosiba ,,Pomiędzy wzgórzem, a doliną '' nie wyróżnia się niczym szczególnym, oryginalnym pośród setek, a nawet tysięcy takich samych książek obyczajowo- romansowych. Można przeczytać, ale niekoniecznie trzeba. Ja osobiście liczyłem na naprawdę coś wyjątkowego.......i nic z tego nie wyszło. 
10;Historia tym razem Ernesta. Który wyjeżdża do Stanów, a tam wpada przypadkowo na kobietę która nie chce wyjść mu z głowy. Tym bardziej gdy dowiaduje się ze to przyszła narzeczona jego wspólnika.  Faith to kobieta która ma poukładane życie i plany na przyszłość. Od zawsze wiedziała że jej mężem będzie Chuck. Ale gdy na choryzoncie zjawi się czarujący Hiszpan. To życie dziewczyny całkowicie się odmieni i zacznie się niebezpieczna gra.  Uwielbiam upadłych diabłów i ich historie, a tym razem rozpadłam się na milion kawałków. Mamy po jednej stronie narzeczonego tego poprawnego i nudnego, a po drugiej kochanka który daje nam pożądanie i emocje. Bohaterka jest jedna więc dzieje się wiele. Romans, niebezpieczna umowa i walka pomiędzy uczuciami. Pojawia się Paco więc dla każdej jego miłośniczki to wielki plus. Ernesta sama pokochałam należy on do mężczyzn którzy jak kochają to na zabój. A bohaterkę doskonale rozumiem i z przyjemnością czytałam tą historię. Lekka i przyjemna fabuła ale również niebezpieczna i wzruszająca. Autorka nie zapomniała o emocjach i są one doskonale opisane i towarzyszyły mi przez cały czas czytania książki. Czułam radość, strach, smutek oraz złość. A ja cenie sobie emocje w książkach. Mamy tutaj piękną prawdziwą miłość która musi przejść wiele by zakończenie było happy endem. Moim zdaniem to najlepszy tom serii upadłe diabły i zdecydowanie na długo zapamiętam tą historię. 
8;Świetnie napisane, wiele szczegółów a jednak tak lekko i szybko strony lecą! 
7;Przypadek? Hmm to wie tylko on. Jednak fakt faktem, że bardzo mu pomocny. 
8;Kolejne świąteczne opowiadania. Tym razem mamy listę niegrzecznych prezentów. I autorki które są bardzo lubiane i znane. Ja osobiście uwielbiam pióro autorek i po książkę sięgnęłam obowiązkowo. Świąteczny klimat czułam bardzo. Każde z opowiadań zabrało mnie w zimowy i świąteczny klimat. Ale oczywiście nie zabrakło gorących scen które rozpaliły nam ten mróz za oknem . Każde opowiadanie miało coś w sobie i mi się podobało. Ale jak zawsze zajbardziej spodobały mi się opowiadania @anna.langner_, @ludkaskrzydlewska_autorka oraz @monika_skabara. Te opowiadania miały w sobie magię i zdecydowanie wyróżniły się od wszystkich.  Książka idealna na zimowe wieczory. 
8;Warto przeczytać, bardzo wartościowa pozycja. Niektóre wywody pisarza wzbudzają mój sprzeciw (odzyskanie wzroku swoją siłą umysłu i woli) ale może to właśnie jest droga do ozdrowienia. 
10;Tytuł zdecydowanie dopasowany do treści książki. Do tego nagłówek odpowiedni.  Julianne i Austin muszą się pobrać. Tak zadecydowali ich rodzice w celu połączenia firm i zbudowania imperium. Chociaż żadne z nich nie jest zadowolone. Bohaterka mimo wszystko chciałaby poznać męża i chociaż trochę miło przy nim się czuć, ale postawa bohatera jest odpychajaca i pragnie trzymać dziewczynę na dystans. Małżeństwo ich ma być tylko na papierze, a on sam spełnienie seksualnd będzie dostawał w klubie z którego korzysta. A tam zagwarantowaną zabawą BDSM ma która to kręci.. Ale bohater również ma swoją przeszłość i zamknął się na uczucia. A książka to jedna wielka walka o szacunek i uczucia.  Mamy tematykę BDSM i jest ona mocno wyczuwalna i idealnie opisana ale również nie jest jej na tyle dużo by książkę nazwać porno. Seks tu ma wielką rolę ale jest to opisane ze smakiem i czyta się z przyjemnością. Ja zatopiłam się w lekturę i przeczytałam książkę błyskawicznie. Bohaterów polubiłam i chciałam jak najszybciej dowiedzieć się jak się ich historia zakończy. Pożądanie jest duże i wyczuwalne. Bogastwo które doprowadza do tej sytuacji. Tajemnica która ciekawi. Seks rozpala a miłość rodzi się powoli. Wszystko to jeden wielki układ który ma wzloty i upadki. Dzieje się wiele a emocje nie dają o sobie zapomnieć. Moim zdaniem książka to erotyk który warto przeczytać bo jest na prawdę warty uwagi i do niczego nie można się przyczepić. Ja zakochałam się w piórze autorki i z przyjemnością będę sięgać po dalsze jej książki. 
5;Książki autorki znam i lubię ale tu coś nie wyszło. Poznałam Olgę która ma wszystko. Pochodzi z bogatej rodziny ma kochającego narzeczonego i wspaniałą przyjaciółkę. Własną firma i mieszkanie. Trwają przygotowania do ślubu gdy nagle pojawia się niebezpieczeństwo i ktoś zagraża jej życiu.  No bohaterzy to porażka. Olga sama nie wie czego chce i gra jak ktoś jej zagra a do tego ciągle ma pretensje . Jej narzeczony to żadna postać, chodzący erotoman. Seks, seks i seks mu w głowie, żadnego normalnego rozdziału z nim nie było. Ochroniarz jedyna postać która jako tako uratowała tą książkę, ale nie aż tak by wzdychać na jego osobę. Książka to jeden wielki erotyczny wątek. Okey były one ze smakiem ale co za dużo to nie zdrowo, szczególnie gdy nawet seks dwóch kobiet się pojawia . Książka momentami mnie nudziła... Bo toksyczny związek było czuć na kilometr a zakonczenie nie szokuje a idzie się szybko domyśleć co się wydarzy. Przewaga dialogów nad opisami sprawia że czyta się szybko ale bez emocji. Styl autorki dobrze znam i nie skreślam jej po jednej książce która mi się nie spodobała i będę czekała na kolejną premierę z ciekawości. 
5;"(...) życiem jest to, co dzieje się teraz, a nie wydarzenia sprzed lat, których nie da się cofnąć"  Powieść zaczęłam czytać, nie znając postaci Joe Goldberga i nie wiedząc nic o jego przeszłości, ponieważ nie znam innych książek Caroline Kepnes należących do serii, czyli "Ty" i "Ukrytych ciał" ani nie oglądałam serialu, który chociaż trochę mógłby przybliżyć mi losy bohaterów.  Joe Goldberga poznałam więc w momencie, kiedy mężczyzna przeprowadza się na wyspę na północno-zachodnim Pacyfiku szukając spokoju, oddechu, a może również po części zapomnienia. Bliskość natury, cisza i wolontariat w bibliotece mają sprawić, że mężczyzna zapomni o dawnej miłości – Love. W tej decyzji i znalezieniu miejsca do życia pomaga mu ojciec ukochanej, który płaci Joemu bardzo duże pieniądze, by po wyjściu z więzienia nie kontaktował się już ani z Love, ani z własnym synem. Dom i pieniądze sprawiają, że Joe nie musi pracować, by się utrzymać.  Mężczyzna postanawia więc zostać wolontariuszem w bibliotece, ponieważ sporo wie o książkach i można powiedzieć, że lubi ich towarzystwo. To właśnie tam poznaje Mary Kay DiMarco, w której bardzo szybko się zakochuje. Bibliotekarka zaczyna odwzajemniać jego uczucia, ale nie wszystko jest tak, jakby chciał tego Goldberg. Jak się okazuje, kobieta ma męża i nastoletnią córkę Nomi. Joe obiecuje sobie jednak, że nie popadnie w obsesję i zdobędzie Mary Kay tradycyjnymi sposobami, miłymi słowami, chęcią pomocy i zrozumienia. Historia tej dwójki nie jest jednak łatwa, na ich drodze pojawia się wiele przeszkód. Czy uda im się je pokonać? Czy Joe i Mary Kay będą w stanie zapomnieć o przeszłości i dadzą szansę swojemu uczuciu? Czy to sprawi, że będą szczęśliwi?  Najnowsza powieść Caroline Kepnes to nietypowa książka, którą czytało mi się dość ciężko. Pierwszoosobowa narracja, którą zastosowała autorka i specyficzny styl sprawiają, że czytelnik ma wrażenie przebywania w głowie głównego bohatera, co nie do końca przypadło mi do gustu. Przemyślenia, plany i działania Joego, które rodzą się w jego głowie, zazwyczaj nie są normalne, a bohater ma skłonności psychopatyczne, przez co jest dla mnie postacią ciężką w odbiorze, z którą do ostatnich stron nie udało mi się zaprzyjaźnić.  Żeby przejść do pozytywów, bo to nie tak, że ich brakowało, bardzo podobała mi się kreacja bohaterów, ich różnorodność i niepowtarzalność. Każdy z nich ma swoje problemy, trudności i wątpliwości, które nie do końca pasowałyby do innych. Dawka humoru, którą autorka wplata w dialogi bohaterów, również jest dużym plusem. Zdecydowanie polubiłam nawiązania do popularnych książek, czy filmów, a szczególnie tych pierwszych nie brakowało.   Sama fabuła, chociaż interesująca jednak pozostawiła u mnie niedosyt. Nie brakowało zwrotów akcji i kilku trupów, ale sytuacje te były dla mnie jednak opisane zbyt wąsko, tylko z jednej perspektywy.   W ostatecznym rozrachunku powieść oceniam jako przeciętną. Autorka specjalnie nie zachęciła mnie do sięgnięcia po inne książki, jednak jeśli miałabym jeszcze kiedyś okazję to zrobić na pewno dałabym Caroline Kepnes drugą szansę, gdyż w „Ty kochasz mnie” drzemie duży potencjał. Do powieści ani nie zachęcam, ani nie zniechęcam, podejrzewam, że niektórym fanom gatunku może się bardzo spodobać.   Książkę otrzymałam dzięki współpracy recenzenckiej z Grupą Wydawniczą Foksal, której bardzo dziękuję za egzemplarz do recenzji! 
3;Miałam nadzieję na ciepłą świąteczną powieść, a tu historia o cierpiącej "klasie średniej", która oprócz zwyczajowych problemów z prywatną szkołą, romansami, przepłacaną pracą ma jeszcze ten jeden okropny problem, że rodzina chce spędzić z nimi święta. Książka mocno taka sobie. 
9;Mądre dziewczyny napisały mądrą książkę, zdecydowanie polecam ! 
9;„Dusza jest tak mała jak ćma,nie rozpoznaje zagrożenia”  📚Przeczytanie książki spowodowało refleksje nad sensem życia. Przemijanie to naturalna kolej rzeczy….  🌟Historia starego grabarza- Fridricha i młodego chłopca Mauro powoduje ciarki na skórze i uświadamia,że każdy z nas kiedyś umrze. Bolesna przeszłość bohaterów splata ich losy w skutek tego Mauro staje się częścią życia grabarza.  🌟Ich rozmowy o życiu i przeszłości powodują,że dowiadujemy się o cierpieniu,stracie i bolesnym ranom,które się nie zagoiły. 🌟Choć była to bardzo nietypowa tematycznie lektura to utwierdziła Mnie w przekonaniu,że życie płynie bardzo szybko. 
7;Przyznaję się Wam dzisiaj, że pierwszy raz czytałam książkę „Dziadek do orzechów”. Zupełnie nie wiem jak to się stało, że nie miałam wcześniej ku temu okazji…. Ale zapewne się ze mną zgodzicie, że to najbardziej znana książka bożonarodzeniowa jeśli chodzi o klasykę literatury…  Siedmioletnia Klara i jej brat Fred w wigilijny dzień wyczekują świątecznych prezentów. Ku uciesze dorosłych otrzymują wspaniały zamek w którym figurki poruszają się same. Jednak to nie koniec podarków - oprócz tego są lalki, koń na biegunach, ołowiane żołnierzyki oraz mały, zupełnie niepozorny człowieczek o dużej głowie i chudych nóżkach. I to właśnie ta figurka najbardziej przypada do gustu Klarze…  Na kartach książki przenosimy się do krainy nieprawdopodobnych przygód, gdzie zabawki ożywają, gdzie istnieje świat wielkich przygód i niesamowitej rozrywki. Gdzie magia miesza się z fikcją, gdzie dobroć i serce drugiego człowieka zostaje zauważone. Ale także odbywamy podróż do krainy, gdzie dominującą rolę odgrywają dziecięce marzenia w których wszystko jest możliwe…  Cudowna historia, która w ostatnich dniach wypełniła nasze wspólne, długie wieczory. Dzięki niej umiliłyśmy sobie z córkami czas i przypomniałyśmy chwile, kiedy zabawki ożywały… 
7;Kilka lat temu Alex przebywał w Syrii,gdzie go porwano i torturowano. Do dziś nie może się po tym otrząsnąć. Pewnego dnia znika Emily,która w Syrii była chirurgiem.  Pierwsze typy padają na Alexa,który nadużywał narkotyków. Był on na dachu ze swoją przyjaciółką Cori,która skoczyła z dachu. On sam też chciał popełnić samobójstwo.  Akcja od razu nas pożera w tej lekturze. Sporo wątków,które łączą się w całość dopełniają lekturę. Od razu się w nią wciągnęłam,bo lubię gdy akcja od razu nabiera tempa. Nie zwolniła ani na chwilę. Przez chwilę sama nie wiedziałam,co będzie dalej.. Jak dla mnie naprawdę dobry thriller,który oceniam 7⭐/10 tj bardzo dobry.  Non stop mamy napięcie i ciekawość o co w tym wszystkim chodzi i oczywiście kto za tym stoi. W książce mamy również wątek stresu pourazowego,który jest dość znaczny. Warto zwrócić uwagę na ten aspekt psychologiczny.  Jeżeli lubicie szybsza akcje i szukacie dobrego thrillera to zabierajcie się za tą lekturę :) 
2;Smętny monolog erotomana gawędziarza. Po lekturze "Domu tęsknot" spodziewałam się czegoś bardziej wartościowego po autorze. 
1;Jestem zirytowana po przeczytaniu tej książki! Główną winę za stan moich uczuć ponoszą Gemma i Savio.  1. Gemma- kopciuszek chodzący na codzień w "habicie" ( sweter i jeansy do szkoły? toż to wyuzdanie i deprawacja!). Rodzina Gemmy zachowuje się prawie jak islamscy talibowie w stosunku do kobiet! Równocześnie- ni z gruchy ni z pietruchy trenuje sporty walki z facetami z mafii! Główny cel w życiu Gemmy- chce Savio za męża, poza tym nic jej pustej głowy się nie trzyma ( nawet zrobienie prawka to dla niej wyzwanie nie do pokonania! a studia po co? -ja chcę Savio! i siedzieć w domu).  Tak w ogóle, to wszystkie dziewczyny w serii mafijnej Cory Reilly- chodzą do szkoły tylko do pełnoletności i siedzą w domu czekając ( jako dziewice) na męża wybranego przez rodzinę.  Przy pierwszej książce, to może być ciekawe, ale po lekturze kilku, to robi się irytujące i nudne. Życie tych dziewczyn przed i po ślubie różni się tylko tym, że w końcu biedne mogą się normalnie ubrać i figlują z mężem- poza tym itd. itp. Zero charakteru, osobowości i zainteresowań! Pustostan 2. Savio- męski odpowiednik damskiego najstarszego zawodu świata i groźny brat  bossa mafii . Właściwie tyle wystarczy by go scharakteryzować. Gość płytki jak kałuża!  Jako obiekt marzeń Gemmy słabiutko.  Chemii między Gemmy i Savio nie ma wcale ( wg. mnie)! On jest seksoholikiem, a ona ( ma 16 a później 18 lat) to egzaltowana nastolatka marzącego o księciu z bajki i miłości aż po grób. Połączenie śmieszne i nierealnie. Zmiana w zachowaniu Savio nagła, niespodziewana i ( jak dla mnie) niezbyt logiczna. Ponadto, nie mogę uwierzyć w trwałość tego związku. Nie kupuję tego. Ona dalej wierzy w jednorożce, a łobuz się zmienia o 180 stopni? Niemożliwe!  Uf. Na koniec. Znudziła mnie ta schematyczność serii i główni bohaterowie tego tomu nie urzekli mnie w ogóle! To najsłabszy z braci Falcone. Więcej chyba nie sięgnę po tą serię ( jeśli jeszcze coś autorka napisze).  Czytajcie na własną odpowiedzialność 
9;Na Gotlandii, małej szweckiej wyspie Komisarz Knutas rozpoczyna dochodzenie w sprawie brutalnego zabójstwa młodej kobiety i jej psa. W wyjaśnieniu sprawy pomagają mu dwaj dziennikarze z miejscowej szweckiej telewizji, niestety kroczą po omacku, a kilka dni później znajdują ciało innej kobiety zamordowanej w podobny sposób.  To moje drugie spotkanie z piórem autorki, która skradła moje serce książką "Niewypowiedziany" i w tym przypadku nie było inaczej. #niewidzialny to świetny kryminał skandynawski, są morderstwa, tajemnice i zagadki do tego klimat malowniczej Skandynawii - coś co zdecydowanie do mnie przemawia. Rozdziały przeplecione są historią mordercy co daje nam szerszy obraz jego postaci oraz pokazuje jakie motywy nim kierują i po raz kolejny uświadamia jak bardzo krzywdy wyrządzone w dzieciństwie wpływają na życie dorosłe. Nie wiem jak Wy ale ja uwielbiam kryminały w skandynawskim stylu🖤 Z przyjemnością sięgnę po pozostałe książki autorki. 
8;Panie Drewniak, nie wiem jak Pan to robi, ale czytałam to śmiejąc się w głos, a łzy leciały mi po twarzy (serio!) xD xD 
6;Ogólnie ciekawie poprowadzona fabuła. Dobrze się słucha w formie audiobooka. Dość dużo postaci, co momentami jest męczące i ciężko się zorientować kto jest kto. 
7;Recenzja przedpremierowa.  Premiera 24.11.  "Rozszyfruj wiadomość, którą zostawiła dla ciebie...miłość."  Meg zyskała sławę dzięki talentowi do kaligrafowania. Oprócz tego kobieta potrafi jeszcze odczytywać znaki, które są niezauważalne dla innych.   Artystka przygotowała dla Reida i Avery zaproszenia i program ślubny,w którym zaszyfrowała słowo "POMYŁKA". Po roku zjawia się u niej Reid z pytaniem:  -"Może mogłabyś mi powiedzieć, skąd wiedziałaś,że moje małżeństwo to pomyłka"  No właśnie skąd Meg mogła o tym wiedzieć? Jak Reidowi udało się odszyfrować wiadomość? Jak rozwinie się ta znajomość?  Na początku nie mogłam się zupełnie wkręcić, męczyłam się czytając. Za dużo szczegółów związanych z kaligrafowaniem. Aż w końcu zaczęli dominować główni bohaterowie, zaczęła się tworzyć między nimi więź. Czytało się coraz lepiej i ciężko było odłożyć książkę. A samo zakończenie zaskakuje. Na początku spodziewałam się banalnej, przewidującej historii miłosnej, a jednak autorce udało się wprowadzić elementy zaskoczenia. Bardzo duży plus za ciekawą i niespotykaną fabułę. Dobrze wykreowani bohaterowie, bardzo do gustu przypadła mi postać Reida. Książkę polecam na długie wieczory.  Moja ocena 7/10 
10;Jedena z lepszych książek jakie w tym gatunku miałam okazję czytać. Nie przesłodzona, realistyczna, skłaniająca czytelnika do refleksji. Poznajwmy bohaterów, którzy muszą się zmagać z problemami życia dotychczasowego jak i przyszłego, życie rzuca im kłody pod nogi i każde z nich musi sobie poradzić z tym na swój własny sposób. Nie zawsze miłość i droga do niej okazuje się prosta. Książka jest bardzo emocjonalna, wyważona oraz pięknie napisana. 
6;Ćwirleja można albo kochać, albo po przeczytaniu jego jednej książki, omijać kolejne szerokim łukiem. Ja, oczywiście, należę do tych pierwszych, bo w gruncie rzeczy tylko ludzie dobrze pamiętający przaśny okres PRL-u są w stanie wyłapać i zrozumieć wszystkie smaczki zawarte w jego powieściach.  To nie oznacza, że jestem wobec nich całkiem bezkrytyczny. Powieści Ćwirleja nigdy nie miały być kryminałami sensu stricto ani nawet komediami kryminalnymi. To od początku był rodzaj pastiszu opartego na trafnych obserwacjach absurdów tamtych czasów, do czego autor dodał jeszcze swój niepowtarzalny styl i język.  I właśnie tego było dla mnie w “Morderczej rozgrywce” zbyt mało, bo autor więcej uwagi skupił na niezbyt skomplikowanej intrydze kryminalnej, tradycyjnie konfliktującej milicję i SB. Gdzieś na drugi plan zeszły najbarwniejsze postaci tego cyklu, a na czoło wysunął się, skądinąd również świetny i nietuzinkowy, Rychu Grubiński.  Całość, jak zwykle u Ćwirleja, nie schodzi poniżej solidnego poziomu, ale moim zdaniem to najsłabsza z dziesięciu dotychczasowych powieści o poznańskich milicjantach. Być może ten temat już się wyczerpał, bo ewidentnie zabrakło świeżości i ciągle miałem wrażenie, że to wszystko już było, tylko znacznie barwniejsze i dowcipniejsze.  Tym niemniej dla fanów Ryszarda Ćwirleja bez wątpienia jest to pozycja obowiązkowa. 
7;Odbierająca dech w piersiach swoją realistycznością. Zawrotne tempo akcji w połączeniu z epicką narracją to sposób na uziemienie czytelnika! 
10;Twórczość Katarzyny Grabowskiej jest moim odkryciem tego roku. Lekkie pióro, mnóstwo emocji  to z całą pewnością znajdziecie w historiach opisanych przez autorkę.   Z ogromną radością Zaczytana Ewelka objęła powieść "Za rok o tej porze" patronatem medialnym.  W książce znajdziecie blurba, którego napisałam. Wkrótce zdradzę Wam jego treść, a tymczasem zapraszam na kilka słów o moich odczuciach.  Jola nie zaznała szczęścia, ani ciepła rodzinnego, związała się z Marcinem, przystojnym, pewnym siebie policjantem. Jego oczekiwania wobec ukochanej są nietypowe, nie daje jej szansy na wyrażenie uczuć, realizować swoich pasji, marzeń, jest typem zazdrośnika. Kobieta całkowicie podporządkowuje się mężczyźnie.   Zaskakujące spotkanie i poznanie nieznajomego, tajemniczego mężczyzny podczas balu sylwestrowego wystarczyło, aby serce żywiej jej zabiło. Wspólny taniec jest początkiem nowej relacji, dostrzeżenia rzeczy na które wcześniej sobie nie pozwalała.   Kim jest tajemniczy Andrzej? Co i kto sprawił, że wybrał akurat tą komendę policji na miejsce pracy? Jakie zmiany wywoła niespodziewane spotkanie? Czy oboje odważą się zboczyć z utartej ścieżki, aby zawalczyć o siebie i rodzące się uczucie?  Od samego początku polubiłam Jolę, która stłamszona nie potrafi zawalczyć o siebie.  Doskonale ją rozumiałam gdyż nie jest łatwo uwolnić się z toksycznego związku. Mocno jej kibicowałam i dopingowałam, aby odważyła się zaryzykować i wreszcie kochać i być kochaną.  Marcin to postać, która wywołuje negatywne reakcje, skrywa w sobie wiele osobowości. Miałam ochotę nim potrząsnąć.  Andrzej, tajemniczy nieznajomy wywołał we mnie rożnorakie uczucia. Skrywana tajemnica, którą poznajemy poruszyła mnie bardzo.  Miejsce powieści to moja kochana Łódź. Intrygi, policyjne dochodzenia, miłość, tajemnice rodzinne i bohaterowie, którzy wywołują skrajne emocje sprawią, że powieść czyta się jednym tchem. Z całego serca polecam i już dziś serdecznie gratuluję z okazji nadchodzącej Premiery autorce. Dziękuję Kasiu i Wydawnictwo Videograf za zaufanie. 
7;Szkoda że książka napisana dla 5 % społeczeństwa , jakby autorka chciała udowodnić swoją inteligencję , a czytelnik musi czytać ze słownikiem :) Nie ma takiej potrzeby ponieważ ci co po tę książkę sięgają wiedzą o tym o czym Pani Olga pisze, a ci co powinni po nią sięgnąć nic nie zrozumieją i nie przebrną! 
8;Olga pnie się po szczebelkach kariery. Gdy dostaje propozycje objęcia kierownictwa nad nowym oddziałem w Krakowie i nie zastanawiając się wyjeżdża. Ale przeszkodzi jej w tym Robert Nowicki który odbiera jej te stanowisko.  Bezczelny prezes wkurzał momentami i mnie. Zdecydowanie te miano mu się należy. Ale w tym wszystkim ma to coś i bardzo go polubiłam. Olga również super bohaterka. W tym wszystkim mamy wątki tajemnicy bo wiemy że mężczyzna coś ukrywa i kręci. A tutaj nikt sobie nie ufa. Relacja rodzi się od nienawiści i chamstwa. Uwielbiałam dialogi bohaterów którzy nie chcieli odpuścić i stawiali na swoim. A namiętność przez całą książkę była bardzo wyczuwalna. Erotyczne strefa również bardzo pikantna i ze smakiem napisana pomimo że później jest seksu więcej i więcej fajnie się to czytało. Co do wątku biurowego jest on ciągle, nie jest on chwilową sceną. Wszystko dzieje się w koło tej pracy, biura i spotkań. A seks również jest na biurku a nie tylko w łóżku. W tej książce dostałam wszystko co chce dostać od biurowego romansu. 
9;Świetna książka. Nie sądziłam nawet, że polityczne rozgrywki mogą być tak fascynujące (sama miłośniczką polityki nie jestem, jak natrafię obrady sejmowe, debaty i innego rodzaju dyskusje polityczne w telewizji, to od razu przełączam). W "Cycero" Harrisa wszystko zagrało - fabuła, tło historyczne, postacie. Dla mniej wtajemniczonych w historię przydatny jest też spis postaci i słowniczek pojęć z okresu starożytnego Rzymu. Niezależnie od tego, czy jest się miłośnikiem historii, polityki czy zawiłych intryg w fabule, każdy w tej książce coś dla siebie. Gorąco polecam, a sama z wielką chęcią sięgnę po kolejne tomy. 
5;Mam mieszane uczucia.  Po raz kolejny było dużo nieścisłości i teraz nie wiem, czy to tłumacz robi takie "byki" czy autorka. Na przykład Toby był synem Eleanor, a w jednym fragmencie była mowa, że jest synek Emily. Nie wiem. Gubiłam się w tej książce. 
9;Ava- na niej skupia się historia. Od czterech lat jest żonata, a jej mąż to Mitchell. Który przygarnął dziewczynę i jej pomógł a z dnia na dzień ich związek się psuje. Ale na choryzoncie pojawiają się bracia Bennett i to starszy z braci namiesza bohaterce w głowie. Mason pragnie dać dziewczynie szczęście.  Bohaterkę polubiłam bardzo, Mitchell mnie wkurzał, ale to był prostak, a Mason mnie irytował był zbyt sztuczny i jego tajemniczość wyżerała mnie od środka. Tak Ja wiem oni tacy mieli być i prawidłowo, nie jest tak że ich nie lubię wręcz odwrotnie cieszę się bo każdy z bohaterów zbudzal we mnie inne emocje. W historie wkręciłam się już po prologu. Zaciekawiła mnie królowa i szachownica. Ale to gdy pojawili się bracia zaczęła się prawdziwa gra na emocjach. Tajemnica jeju jak ja pragnęłam już ją poznać, a Autorka przeciągała wyjawienie prawdy. I napięcie rosło i rosło że nie dało się odłożyć książki na półkę. Przeczytana na raz. A gdy tajemnicę zaczęły wychodzic na jaw czytałam po dwa razy czy dobrze zrozumiałam. Autorka tak namieszała ze byłam w szoku. A dawno nic aż tak bardzo mnie nie zadziwiło. To co tu się wydarzyło to istny bałagan. Moja głowa parowała 🤯🤯🤯🤯. Zakończenie nieprzewidywalne oraz niepowtarzalne. Ja się pytam gdzie są dalsze strony... Dawno nie czytałam historii która aż tak mnie pochłonęła i zawładnęła moim umysłem. Czekam na kolejny ruch... 
7;Ja z przyjemnością zawsze sięgam po opowiadania świąteczne. Szczególnie gdy widzę same znane nazwiska autorek. I tym razem również się nie zawiodłam. Spędziłam przyjemnie kilka wieczorów, ponieważ czytałam książkę na kilka podejść a opowiadania mają to do siebie że można je czytać kiedy się chce. Świąteczny klimat był i ja go wyczułam ale zdecydowanie miłość to najważniejsze uczucie. Mamy zdrady, powroty z przeszłości i walkę o miłość. Każde z opowiadań było inne a najbardziej przypadło mi do gusty opowiadanie @j.b.grajda oraz @patrycjastrzalkowska. Były inne i zdecydowanie dały mi najwięcej emocji.  Namiętność tutaj była priorytetem i ja odczułam ją bardzo silnie ponieważ dostałam wiele miłosnych uniesień które dopełniały wszystkie opowiadania. 
9;Najlepsza książka tej serii. Przeczytalam drugi raz i jestem tak samo zachwycona. Ciekawa fabuła, przez cały czas trzyma w napięciu i koniec jest zaskakujący. No i A. Dereszowska jako lektorka audiobooka jest wspaniała. Uwielbiam ją 
6;Początek ciężki, nie byłam w stanie wczuć się w bohaterów, ale przed połową wszystko się zmienia na plus. Dobra książka, jednak nie zachwyciła mnie tak bardzo jak myślałam. Romans płomienny, dużo erotycznych opisów scen, zakończenie inne niż się spodziewałam, ale chyba właściwe. 
10;Dziękuję wydawnictwu @_dlaczemu za egzemplarz do recenzji ❤️  "Dziwnie było mi patrzeć na Adama po tak długim czasie i tak wielu wydarzeniach, które miały miejsce w naszym życiu. Przynajmniej moje uległo lekkiej zmienię. Przyznam się, ale wyglądałam już niecierpliwie zza zasłony, kiedy czekaliśmy, aż Igor go przywiezie. Ekscytacja mieszała się z niepewnością, strachem i wielona wcześniej nieznanymi mi uczuciami,ktorych nie potrafię określić. Jedno, czego jestem pewna do dziś, to to, że w życiu czasem warto zaryzykować, nawet jeśli się boisz. Przecież druga osoba cie nie zje, co najwyżej dziwnie na ciebie spojrzy. Chociaż nie tylko ludzi to się tyczy, ale także sytuacji. Trzeba po prostu korzystać i chwytać byka za rogi."  🎄🎄🎄🎄🎄🎄🎄🎄🎄🎄🎄🎄  Ahh jak mi się podobała ta książka😁Samo to, że jest na faktach już mnie kupiło. Jak dodamy do tego opisy cudownego Torunia, gdzie są moje korzenie i gdzie spędziłam 5 lat studiów to mamy historie idealną❤️  Mamy lata 90-te XX wieku. Natalia jest osiemnastolatką, która pragnie rozpocząć swoją przygodę z baletem. Z pomocą rodziców wyjeżdża do stolicy Rosji by się uczyć. Jej rodzice postanawiają do domu przygarnąć na stancję Adama i Jego kolegę Jędrka. Osiemnastolatek i Jego towarzysz zaczynają kontrakt jaki kucharze w szpitalu w Kałudze.  Pewnego dnia los łączy że sobą Natalię i Adama. Niestety, życie nie jest usłane różami i przejdą przez wiele trudnych momentów. Każda podjęta decyzja będzie miała swoje konsekwencje.  🎀Czy mają szansę na szczęście? 🎀Co jeszcze los dla Nich przygotował?  No cudowna historia! Pełna pasji, którą dziś tak trudno spotkać. Wspaniałe było wrócić wspomnieniami do czasów, kiedy to zbierało się karteczki, skakało w gumę czy w linkę... Jeju jakie to były piekne czasy. Bez telefonu, bez social mediów, bez trosk... Dzisiejsza młodzież tego nie zrozumie, ale to tylko moje zdanie🤭  Przyznać się! Kto zbierał karteczki? 😁 JA! 🥰  Kto mnie zna ten wie, że kocham Toruń, z którym mam najlepsze wspomnienia❤️Ilekroć tam wracam, muszę przejść się Starówką❤️Pijalnie wódki i piwa niegdyś znałam prawie jak własną kieszeń😅Wiadomo-było się studentem😅 PS. Na ul. Strumykowej jest kawiarnia Central Coffee Perks, która została wystylizowana na tę z serialu FRIENDS ❤️ Gratka dla fanów takich jak ja.   Wracając do książki to wszystkie opisy, zarówno emocji, jak i miejsc dają dużo do myślenia. Bardzo zadziałały na moją wyobraźnię. Uważam, że wszyscy, którzy urodzili się we wczesnych latach 90tych powinni koniecznie przeczytac te książkę. Gwarantuję, że nie raz łezka zakręci Wam się w oku! 🎀 
8;Zacznijmy od okładki jest piękna, ale mało świąteczna. Gdyby nie nagłówek nie miałabym pojęcia że sięgam po świąteczny klimat. Tytuł "windą do nieba" również mało świąteczny jak dla mnie. Po przeczytaniu historii wiem że nie jeden świąteczny tytuł by tu pasował. Co do całej książki jest to opowiadanie które Autorka już wydała w jakieś antologii świątecznej a tutaj mamy rozszerzoną wersję tego. Ja osobiście nie czytałam wcześniej więc to była dla mnie nowość. Mamy bohaterkę skrzywdzoną przez miłość która została porzucona w święta. A boheter pragnie odmienić jej pogląd na ten świąteczny czas. Opowiadanie ma dwa etapy teraźniejszy oraz dwa lata później. A co do windy to idzie się domyśleć że zostaną oni tam zamknięci na jakie czas. A tam może wydarzyć się wszystko. Ogólnie czyta się szybko bo to tylko 110str dużym drukiem więc na dobranoc idealna. Czyta się lekko oraz przyjemnie. Mamy perspektywę dwojki bohaterów. Ja osobiście się cieszę że zdecydowałam się na tą książkę bo dla mnie było to coś nowego. 
6;Ogólnie książka napisana została lekkim językiem, nie ciągnie się w moim odczuciu aż nadto. Jednakże, niska ocena wynika z jednej sytuacji, która przekreśliła moje jakiekolwiek dalsze zrozumienie dla tej lektury. Mianowicie jak, ale to JAK można w połowie książki dać wątek kazirodczy i potraktować go jako błahą sytuację z życia codziennego nie wspominając o nim w dalszych etapach książki?! Dlaczego główna bohaterka nie była w szoku i już wtedy nie zorientowała się, że trzeba uciekać? Jak dla mnie absolutnie nierealistyczna sytuacja, która zniesmaczyła mi osobę Doroty. 
8;Jeśli chodzi o polskich autorów to podchodzę do ich twórczości bardzo sceptycznie. Przeważnie trafiałam na książki, których pomysł na fabułę był całkiem dobry, jednak całość była po prostu rozczarowująca. Zachęcona pozytywnymi opiniami książek tej autorki postanowiłam dać im szansę. Pierwszy tomem byłam pozytywnie zaskoczona. Natomiast drugi tom był dobry, aż do zakończenia, które było po prostu rewelacyjne!   Niemniej, prosi się ta seria o narracje w osobie pierwszej, a nie trzeciej, bowiem nie pozwala ona aż tak bardzo zżyć się z jej bohaterami. Argumentem za tym przemawiającym jest również fakt, że wydarzenia dziejące się w niej i tak są głównie opisywane z perspektywy Hailey.   Podsumowując seria warta przeczytania, czekam na 3 tom. 
8;Jedna z lepszych książek autorki. Uwielbiam historię Dominika i Oliwi. Uwielbiam takie książki. Polecam 
7;Świetna historia, komedia romantyczna na poprawę humoru, nawet nie spodziewałam się że mężczyzna potrafi tak pisać 😉😁 ale tak powaznie to perypetie Esterki to niezły beat it hihi, polecam troszkę miłości i przy okazji kodu ze zniżką ❤ 
7;Wciągający i nieodkładalny thriller. Historia grupy przyjaciół znajdujących się w odciętym od świata miejscu. Towarzyszy im kilkoro obcych ludzi… tajemniczych i nieco dziwnych… Gdy nagle jedno z przyjaciół ginie, rozpoczyna się prawdziwy rollercoaster podejrzeń i oskarżeń. Autorka do ostatnich stron trzyma w tajemnicy, kto jest ofiarą, a tym bardziej kto jest sprawcą morderstwa. Historia opowiedziana z perspektywy kilku bohaterów sprawia, że jesteśmy ostro zwodzeni. Zakończenie zaskakuje. 
7;Znawcą fantastyki to ja nie jestem, ale to było dobre, nie powiem, że nie. Zagadki, tajemnice, pakty. Różne wytwory czarów. Postacie charakterystyczne. Czuć te słowiańskie klimaty. 
8;Od tej historii nie można się oderwać. Prawie tysiąc stron, a przeleciało jak z bicza strzelił. Do grona faworytów dołączają: Arya, Daenerys i Jon Snow. 
4;Przyznaję się bez bicia - "Gwiazdka z brokatem" kupiła mnie okładką! Treścią już nie, na czym bardzo mocno ubolewam... Zapowiadało się dobrze, ale niestety ostatecznie się zawiodłam.  Ani treść mnie nie porwała (raczej wynudziła), ani główna bohaterka nie potrafiła mnie do siebie przekonać. Basia jest taką bohaterką, której nie da się lubić. Kompletnie nie czułam jakiejkolwiek sympatii do tej dziewuchy... Irytowała mnie z rozdziału na rozdział, w życiu prywatnym rzuciłabym w jej kierunku kilka dosadnych zdań i prawdopodobnie już nigdy w życiu byśmy się nie spotkały. Może dążenie do celu to fajna cecha, ale narzucanie wszystkim swojego zdania i wieczne bycie naburmuszoną dziewuchą, gdy ktoś ma inne zdanie - nie, nie i jeszcze raz nie. Historia z wypadkiem wrzucona na sam koniec historii też była mocno naciągana i przedstawiona w taki sposób, że aż pokręciłam głową. Ewidentnie to nie jest moja ulubiona książka...  I o ile pierwsze 5 rozdziałów połknęłam dosyć szybko, tak im dalej tym było gorzej. Zero jakiejś ciekawej akcji, irytująca Basia, nuda. Wszystko było jakieś takie mdłe, bez wyrazu, kiepskie mimo przyjemnego języka, jakim posługiwała się autorka. I co - brnęłam w to, bo jak już powiem sobie A to i powiem B.  Na ten moment "Gwiazda z brokatem" plasuje się na samym, szarym końcu jeśli chodzi o świąteczne historie. A szkoda, bo okładka była niezwykle klimatyczna i wydawać by się mogło, że treść będzie aż kipiała świąteczną atmosferą. Nic z tego. Na zachętę za piękną okładkę, dobry początek, próbę przekazania świątecznego klimatu i przyjemny styl pisania daję 4 gwiazdki. 
7;☀️☀️☀️☀️☀️☀️☀️↔️🔟  Długo się przymierzałem do przeczytania,gdyż nie byłem pewien czy to wszystko jednak prawda czy może jednak fake ?Po tyłu sprzecznych opiniach ,które krążą w internecie stwierdziłem ,że sam spróbuję i ocenie😀  Podsumowując już całą książkę są plusy i minusy raczej z przewagą tych drugich Minusem na pewno jest wszechobecny chaos ,który rzuca się już od początku dialogi jak i same historię i losy bohaterek są bardzo porozrzucane po wszystkich rozdziałach 😞 Brak dokładności jakiejkolwiek chronologii powoduje ,że czytelnik się gubi w tym wszystkim  Minus za dużo wulgaryzmów  Oceniam na siedem gdyż jednak było to ciekawe doświadczenie literackie   Osobista refleksja: nie mnie oceniać postępowanie ludzi ,którzy handlują własnym ciałem dla korzyści finansowych 😳Gdyż nigdy nie wiemy czemu i co ich skłoniło do wyboru takiej drogi ,przyczyn jest wiele ....  Po namyśle i wielu przemyśleniach nie potrafię tego zrozumieć jako człowiek,mężczyzna szary człowiek Jest to dla mnie za dużo😀 
6;Książka skupia się na ustroju Szwajcarii. W moim osobistym poczuciu, robi to w miarę dobrze i ciekawie, szczególnie, jeśli w tematyce szwajcarskiego ustroju jest się nowicjuszem.  Niestety jednak, autor kwestii polskiej poświęcił zaledwie parę stron. Brakuje w tej publikacji konkretów, w jaki sposób rozwiązania szwajcarskie miałyby być w Polsce wprowadzone oraz jaki byłby tego ewentualny skutek (oraz, czy faktycznie w polskich warunkach by to zadziałało).  Nie mniej, jeżeli ktoś się czuje żółtodziobem w kwestii polityki, to polecam na zapoznanie się książką Matyi. 
8;Sięgnąłem po nią tak trochę z nieufnością. Ale jak zacząłem czytać, to skończyłem po drugiej w nocy. Świetna, już zamówiłem pozostałe częsci. 
9;Rewelacyjna książka. Chyba najlepszy kryminał jaki w tym roku przeczytałam. Wciągająca, emocjonująca akcja. Nie sposób się od niej oderwać. 
7;W moim odczuciu książka nierówna. Pierwsza część genialna. To taki sensacyjny majstersztyk. Akcja toczy się głównie w pełnych napięcia, dwuznaczności i ukrytych intencji dialogach. Mega polityczna intryga gdzieś w przestworzach. Jednak im dalej w las tym więcej pseudo-filozofii, patetyzmo-uniesienia, budowania a la mitologii Diuny. I wszystko to zmierza do prostych i skrótowych rozwiązań. Książka ma ponad 700 stron, a przeczytana dość szybko, więc zła nie może być. Jednak Hitchcock to to nie jest. Bardziej taka teatralna, mściwa wersja Gwiezdnych Wojen. 
4;Kiedyś byłam przeciwniczką świątecznych książek i opowiadań. Nie pytajcie mnie dlaczego. Sama do dzisiaj nie wiem. Teraz z wielką chęcią sięgam po świąteczne książki, ale mam jeden warunek, który musi być spełniony by taka książka mi się spodoba. Święta muszą być na głównym planie, ma być czuć klimat Bożego Narodzenia, zimowych dni i tego magicznego czasu w roku.  Zdecydowałam się na antologie opowiadań "Świąteczne namiętności", bo Boże Narodzenie z nutką zmysłowości nie wydawało się takim złym pomysłem. Niestety opowiadania mnie zawiodły.  Przede wszystkim strasznie mało w nich świąt. Naprawdę słowo "świąteczne" z tytułu można byłoby wykreślić i nic by się nawet nie stało. Zdaje sobie sprawę z tego, że to opowiadania więc mamy do czynienia z krótką formą. Mamy mniejszą szansę na dokładne poznanie postaci i wciągnięcie się w fabułę. To wszystko jest zrozumiałe ale można przecież stworzyć opowiadanie, które będzie magiczne i wciągające. Które będzie miało początek i koniec. W tym zbiorze zabrakło mi takich opowiadań. One wszystkie były dla mnie zbyt chaotycznie, nie czułam żadnej, nawet minimalnej więzi z bohaterami. Wszystko toczyło się za szybko, bohaterowie rzucani od jednych wydarzeń do następnych bez jakikolwiek wyjaśnień. No nie kupiła mnie ta antylogia niestety.  Jeśli czytaliście to chętnie poznam waszą opinie. Może macie inne zdanie? Dajcie znać! 
8;Opowieść płynie jak strumień, rzeka, pełna zakrętów, meandrów i progów. Fascynująca historia 
8;Świetna książka. Punktem wyjścia jest Magdalena Polka mieszkająca w USA. Po zmarłej matce otrzymuje w spadku m. in. pudło z dziennikami, pamiątkami i fotografiami rodzinnymi. W ten sposób zaczynamy poznawać losy dwóch sióstr: Kaszmiry i Maruszki. Obie pochodzą z Wileńszczyzny. Maruszka to utalentowana krawcowa i żona polskiego oficera Zygmunta. Kaszmira jest świetną kucharką, od matki otrzymała wiedzę o ziołach i ziołolecznictwie. Jest żoną komunisty Szuryka. Poznajemy ich losy z okresu II wojny światowej. Wojna obronna 1939 roku, okupacja sowiecka, okupacja hitlerowska, śmierć mężów, przymusowe roboty w Prusach Wschodnich, zbrodnie radzieckie podczas wyzwalania kraju i podróż do nowego życia na Ziemiach Odzyskanych. Magdalena odkrywa kolejne tajemnice rodzinne. Jest trochę kobiecej magii (ziołolecznictwo, gotowanie, szycie, prorocze sny, ostrzeżenia od bliskich zmarłych). Są przystojni mężczyźni (Niemcy, Rosjanie i Ukrainiec). Czasami to oznacza przemoc seksualną (Kaszmira ma pod tym względem strasznego pecha), czasami adorowanie i prawdziwą fascynację (każdy zakochuje się w Maruszce). Są okropieństwa wojny i prawdziwa siostrzana miłość. Niesamowita atmosfera, która pochłania czytelnika. 
7;Z przyjemnością zaczynam sięgać po zimowo - świąteczne książki ☺️ Tym razem propozycja od wydawnictwa Rebis "Kochany Święty Mikołaju".  Kto pamięta jak wypisywał listy do Św. Mikołaja? Czy znajdowaliście pod choinką dokładnie to o co prosiliście w listach?  Linda stara się poukładać na nowo swoje życie. Wyjeżdża do rodziców na świąteczny urlop, gdzie ma nadzieję wszystko przemyśleć i ułożyć. Matczyny instynkt wyłapuje że coś jest na rzeczy. Aby w jakiś sposób pomóc córce, przynosi jej pudełko z listami do Mikołaja, które pisała jako dziecko. Zwraca jej uwagę na fakt że te życzenia z tych listów się spełniły, może nie do końca jak sobie życzyła mała Linda ale jednak. Zostaje namówiona przez mamę do napisania kolejnego listu. Mimo że Linda jest sceptycznie nastawiona do tego pomysłu, postanawia go napisać. Czy i tym razem spełnią się życzenia z listu?  "Kochany Święty Mikołaju" to ciepła, optymistyczna powieść z odrobiną romansu. Czyta się ją z ogromną przyjemnością. Debbie Macomber czaruje nas swoją świąteczną aurą i pozwala uwierzyć że Mikołaj istnieje i spełnia nasze życzenia. Myślę że Ci, którzy po nią dopiero sięgną przy świątecznej oprawie, będą mieli z nią doskonały relaks. 
9;„Dom głosów” to książka, którą czytałam pięć miesięcy temu i choć minęło już tyle czasu to została ze mną do dziś, co jedynie świadczy o tym, że jest naprawdę dobra. Było to moje pierwsze spotkanie z tym autorem i w dodatku tak udane. No ale teraz kilka słów o samej książce. Jak dla mnie jest to idealna książka na jesienne wieczory, wciągająca, niepokojąca, to jak autor manipuluje czytelnikiem w tej historii, to jak potrafi zakręcić w głowie jest naprawdę niesamowite. Muszę przyznać, że w pewnym momencie się pogubiłam i zachodziłam w głowę co tak naprawdę się wydarzyło. Udało mi się jednak wrócić na odpowiednie tory i rozwikłałam co zdarzyło się w „domu głosów”. To jak wciągająca jest ta książka (wiem powtarzam się), to jaki ma klimat czyni ją naprawdę wyjątkową. Mogłabym o niej opowiedzieć dużo więcej, ale nie chce tutaj za dużo zdradzać. Oceniam ją 9/10, a tak wysoko oceniam książki bardzo rzadko. Na pewno sięgnę po inne książki tego autora, mam nadzieję że się nie zawiodę, ponieważ po tej książce mam dość wysokie oczekiwania 
3;Zacznę od tego, że ciężko mi ubrac jakkolwiek w słowa to co przeczytałam..  Znudzona nieudanym związkiem Sandra postanawia go zakończyć. Mimo rozpaczy po rozstaniu z ukochanym, który traktował ją przedmiotowo już kilka dni później uprawia dziki seks bez żadnych zahamowań z dopiero co poznanym biznesmenem, który ma tak duże ego, że nie wiem jak mieścił się w drzwiach.  Oczywiście zakochuje się w nim po uszy, zauroczona podróżami i drogimi prezentami. Ten ma przed nią sporo tajemnic, jego zachowanie śmierdzi na kilometr, a złapany niemalże na gorącym uczynku wciska jej kit za kitem w co Sandra wierzy bez mrugnięcia okiem i zachowuje się jak naiwna idiotka. Nie wspomnę już o tym, że odpowiedzi ma podane na tacy🤦🏻‍♀️ Jakby tego było mało kiedy sprawy się komplikują, a Sandra musi wrócić do swojego domu fantazjuje o seksie z Torem siedząc przy stole z rodziną na tyle głośno, że zwraca to uwagę jej mamy😳 Na koniec w dniu swojego ślubu z innym mężczyzną zostaje porwana sprzed ołtarza i wystawiona na obrzydliwej i nieludzkiej aukcji w darknecie.  Czasem sięgam po erotyki i sporo jestem w stanie zrozumieć pod warunkiem, że książka ma ciekawą fabułę, której tutaj naprawdę zabrakło. Główna bohaterka odepchnęła mnie już na samym początku, scena z wyżej wspomnianym panem biznesmenem mocno mnie zniesmaczyła i tak było co kilka stron, a i innych "smaczków" tutaj nie brakuje.. I ta jej naiwność🤦🏻‍♀️ Na jedyny plus jaki zdołałam znaleźć zasługuje wzmianka o handlu ludźmi, która swoją drogą gdyby była bardziej rozbudowana mogła uratować tę książkę, no cóż.. Nie udało się. 
7;Bardzo dobra manga, z początku trochę mnie nużyła ale później jest coraz lepiej. Na pewno sięgnę po kolejne tomy.  Podsumowując: polecam :) 
7;„Wtedy zrozumiał, że starzy ludzie mają rany, których nie widać.", czyli oryginalna fabuła i nietuzinkowi bohaterowie.  Trik zdecydowałam się przeczytać, gdy zobaczyłam wiele pozytywnych opinii. Sam opis także mnie zaintrygował. Oczekiwałam dobrej i zabawnej powieści. Czy Trik spełnił moje oczekiwania?  Wielki Zabbatini, czarodziej sceny, prestidigitator, gwiazda „czarnej magii”, siedzi zgorzkniały w swoim domu w Los Angeles i oczekuje już tylko tego, co nieuniknione. Dawno utracił wiarę w magię życia. Na drugim końcu miasta jedenastoletni Max wymyka się przez okno swojego pokoju, by odnaleźć wielkiego czarodzieja. Chłopiec wierzy, że tylko mag ze swoimi czarami może sprawić, by jego rodzice się nie rozwiedli…  Owszem w powieści znajdziecie sporo humoru, a także „czarnego humoru”, który bardzo lubię i nie przeszkadza mi on w książkach. Historię śledzimy dwutorowo. Z jednej strony mamy Moszę, który narodził się przed pierwszą wojną światową. Z drugiej jest Max, który chcąc uniknąć rozwodu swoich rodziców wyrusza na poszukiwanie czarodzieja. Mamy tutaj dwa zupełnie inne światy i czasy (Mosza żyje w czasie pierwszej wojny światowej, a Max we współczesnym Los Angeles). Autor nie ucieka od trudnych tematów takich jak holokaust oraz cierpienia dzieci. To są tak naprawdę dwie oddzielne historie opowiadające o życiu chłopców. Niby nic ich nie łączy, ale im dalej zagłębiamy się w lekturze, tym one coraz bardziej się zazębiają.  Trik to powieść jakiej jeszcze nie czytałam. Ma w sobie wiele oryginalności. Potrafi zaciekawić czytelnika. Czyta się ją przyjemnie, a humor sprawia, że nie jest tak sztywno. Książka na portalu lubimyczytac.pl widnieje jako literatura piękna i myślę, że to właśnie tej gatunek pasuje najbardziej, chociaż Trik to połączenie wielu gatunków. Sięgając po tę książkę oczekiwałam jednak czegoś innego, ale to co dostałam wcale mnie nie zawiodło. Akcja jest powolna, ale dzięki temu możmu skupić się na bohaterach. 
7;Macy Crow - to młoda , dobrze zapowiadająca się agentka FBI. Kiedy jakiś czas temu w akcji została potrącona przez samochód nikt nie podejrzewał, że tak szybko powróci do zdrowia. A ona wraca - wręcz ze zdwojoną siłą. Ma dość pracy przy biurku, stąd stara się o posadę w zespole profilerów. Szybko otrzymuje taką możliwość i zostaje oddelegowana do śledztwa w sprawie zabójstwa sprzed 15 lat. Czy agentka poradzi sobie? Czy zdrowie jej pozwoli? To nie jedyne pytania, jakie pojawiają się w głowie kobiety. Śledztwo to prowadzi szeryf Mike - z którym de facto jakiś czas temu łączyło ją coś więcej. Czy nie przeszkodzi to im we wspólnej pracy? Agentka szybko trafia na trop, i łączy zabójstwo z innymi przestępstwami. Czy grozi jej przez to jakieś niebezpieczeństwo? Kto stoi za morderstwem? Czy uda im się złapać tego zwyrodnialca zanim popełni następną zbrodnię?  Muszę przyznać, że książka mi się podobała. Chociaż na początku miałam problem z wkręceniem się w akcję to po kilkunastu stronach zostałam przez nią całkowicie pochłonięta. Byłam ciekawa czy agentka poradzi sobie z tym śledztwem, czy coś nie stanie jej na przeszkodzie. Nie wiem jak Wy, ale ja lubię czytać o akcjach FBI, więc zdecydowanie polecam :)  Za egzemplarz i możliwość przeczytania dziękuję Wydawnictwu Muza. 
7;Jak zwykle nie była to łatwa lektura. Podobnie jak w innych pozycjach trzeba liczyć się ze sporą dawką pesymizmu i wyuzdania. Niemniej nie można nie można autorowi odmówić inteligentnych i trafnych spostrzeżeń. Fabuła ciekawa. 
7;Całą trylogię uważam za ciekawą i wartą przeczytania. Trzecia część nie jest wyjątkiem. Dobrze prowadzona akcja, interesujące postacie. Polecam 
6;75/2021 Gabaryt adekwatny do obszerności tematu.  Album poświęcony drezdeńskim zbiorom starych mistrzów to, rzecz jasna, wielkoformatowe, w miarę opasłe i odpowiednie ciężkie wydawnictwo. Oprócz oczywistych reprodukcji zawiera opracowanie merytoryczne obejmujące dzieła, malarzy i właściwe im epoki oraz style.  Publikacja ta ma jednak swoje poważne wady. Przede wszystkim - większość zamieszczonych reprodukcji to ilustracje... czarno-białe. W przypadku albumów prezentujących dzieła malarskie, zwłaszcza z epok, w których operowanie kolorem, odcieniem, światłem czy cieniem było immanentną cechą sztuki - taka "oszczędność" wydawnicza jest po prostu absurdem.  Druga poważna wada, wydatnie utrudniająca korzystanie z albumu, to pomysł na jego kompozycję. Otóż opracowanie merytoryczne znajduje się na początku albumu, a dalszą jego część zajmują reprodukcje. Każda z owych reprodukcji opatrzona jest numerem, a numerki te są w opracowaniu rozmieszczone na marginesach - w miejscach, w których omawia się dany obraz.  Zastosowanie takiego rozwiązania sprawia, iż korzystanie z tego albumu przypomina bardziej trening na siłowni - z uwagi na rozmiar i wagę tomiszcza - niż prawdziwą lekturę popartą ilustracjami. W dodatku wpływa na stan samego albumu - kiedy trzeba setki razy przerzucić, przewertować całość w poszukiwaniu danego obrazu opatrzonego konkretnym numerkiem, odbije się to na pewno na wyglądzie tomu.  Podsumowując: przy lekturze tego wydawnictwa można spalić niewiele mniej kalorii niż podczas całodniowego zwiedzania drezdeńskiego Zwingera ;)  Na szczęście 9 zeta na allegro to nie jest wygórowana cena ;) 
9;Zastanawiałam się jak zebrać i opisać wrażenia po przeczytaniu tej książki. Liczyłam na historię w stylu "Anioły i Demony" czy "kod Leonarda da Vinci" i wcale się nie rozczarowałam.Jedyne co trochę mi przeszkadzało to długie opisy drzew genealogicznych i koligacji rodzinnych, których nie byłam w stanie spamiętać.na szczęście opisy te dotyczyły czasów z XVII,XVIII wieku i poza zapiskami w starych archiwaliach nie miały przeważającego wpływu na wydarzenia dziejące się współcześnie z grupą poszukiwawczy skarbów, z których dwoje z nich okazało się być spadkobiercami historii swoich przodków.książka bardzo ciekawa choć długa.ale wygląda na to że powstała na bazie autentycznych sytuacji i historii kiedyś żyjących postaci.książka warta polecenia i z chęcią sięgnę po inne pozycje tego autora. 
7;„Minęło tak dużo czasu, nasze życia podążały różnymi ścieżkami.”  Byli przyjaciółmi, później połączyło ich coś więcej i on niespodziewanie złamał jej serce. Od czasu, gdy Tru Bennett i Jake Wethers widzieli się po raz ostatni raz minęło dwanaście lat. Teraz ona jest zmuszona przeprowadzić z nim wywiad, ma ogromną nadzieję, że zapomniał i jej nie pozna. Nawet nie wie jak bardzo się myli. Jake w niczym nie przypomina chłopca sprzed lat, jego ciało pokryte jest licznymi tatuażami, to niepokorny, pewny siebie, lubiący kłopoty wokalista jednego z najsłynniejszych zespołów na świecie. Tru zrobiła wszystko, aby dobrze przygotować się do tego spotkania. Razem ze swoim narzeczonym planują wspólną przyszłość, ma ogromną nadzieję, że chłopak z przeszłości jej tego nie zepsuje.   Dobrze mi było w świecie wykreowanym przez Autorkę, był to bardzo przyjemnie spędzony czas. Motyw miłości z przeszłości, która gdzieś w pędzie życia uleciała. Mijają lata, a uczucie niespodziewanie daje o sobie znać. Życie bywa bardzo nieprzewidywalne, a podjęte decyzje nie zawsze słuszne. Mogą ranić i sprawiać ból najbliższym. Miłość, namiętność, zazdrość wirują. Smutek i żal mieszają się z chwilami pełnymi uniesień i radości. Relacja naszych bohaterów nie jest łatwa, tajemnice z przeszłości, które dość nieoczekiwanie wychodzą na jaw niczego im nie ułatwiają. Wzloty i upadki to ich codzienność. Realia bycia osobą sławną, to nie zawsze jest takie piękne i przyjemne jak nam się wydaje. Sława, rozpoznawalność ma swoje plusy i minusy. Ci ludzie muszą często się mierzyć z bardzo nieprzyjemnymi sytuacjami. Uzależnienie, zgubny nałóg, który nie prowadzi do niczego dobrego.  Ciekawy pomysł i wykonanie. Książkę czyta się szybko i przyjemnie. Lekki, przewidywalny romans, który niesie sprzeczne emocje i wywołuje uśmiech. Powiedzenie, że „stara miłość nie rdzewieje” całkowicie w tej powieści się sprawdza. Z niecierpliwością czekam na kolejny tom. Polecam.   https://tatiaszaaleksiej.pl/dawny-przyjaciel/ 
7;Każdy dzień zaczynasz od sprawdzenia wiadomości w internecie. Odpisujesz znajomym na messengerze, dm. Scrollujesz tablicę w social mediach. Nagle nachodzi Cię pytanie typu "czy pingwiny mają kolana?" albo "Gdzie kupię (wstaw dowolną rzecz)?". Rozkład jazdy autobusów, plan lotu, wszystko masz dostępne w swoim telefonie. Z każdego miejsca na świecie jesteś w stanie komunikować się z ludźmi.  Pewnego dnia sygnał zanika. Nerwowo odświeżasz stronę, klniesz kilka razy nerwowo po nosem. Bez internetu jak bez ręki. Nie masz dostępu do swojego konta w banku, gotówki w ręku tyle, co kot napłakał... Rządy przejmuje Sztuczna Inteligencja.   Bałam się tej książki, przyznaję szczerze. Bałam się, że będzie ciężka w odbiorze, bo właśnie z tym kojarzyłam taką tematykę. Bałam się, że autor będzie posługiwał się niezrozumiałym dla mnie językiem. Boję się, że kiedyś Awaria może się przydarzyć w rzeczywistości.   Napisana rewelacyjnym, przystępnym językiem opowieść o apokalipsie internetu.  Nie jest to książka o, znanym z podrzędnych horrorów, buncie maszyn. Pełna zwrotów akcji historia życia ludzi, którzy nauczyli się zyc i funkcjonować w świecie, w którym Sztuczna Inteligencja rozdaje karty, bo uznała, że to czas przejąć władzę. Uwielbiam książki, w których bohaterowie są prawdziwi, prowadzą życie jak zwykli ludzie. Dodaje im to autentyczności i ludzkich odruchów. Z miejsca stałam się jedną z wielbicielek Yaary Alex, kobiety, która na samym początku Awarii była w centrum uwagi.   Przerażająca wizja świata bez internetu przekonała mnie do tej książki. Dość żywe jest jeszcze we mnie wspomnienie awarii całej rodziny Facebooka. Pamiętacie? Trwało zaledwie kilka godzin, a Marc Zuckerberg i firmy reklamujące się w social mediach odnotowały straty w miliardach. Gdyby zabrakło internetu... to byłoby nie do oszacowania. 7/10 Współpraca z @znakhoryzont #cyberblackout #cisza 
4;Choć nie widać po okładce, to jest to książka "świąteczna" i głównie dlatego po nią sięgnęłam - jako starter sezonu na świąteczne książki. Przyznam od razu, że dałam wyższą ocenę niż pierwotnie czułam, bo doszłam do wniosku, że skoro to debiut, to może dodam jedną gwiazdkę "na zachętę".   On i ona są muzykami. Ona jednak miała ciężki start, więc docenia to, co ma, a on odwrotnie. Fajnie się zapowiada (myślę sobie), w dodatku klimat zbliżającej się wigilii... A tu klops! Wątki często ledwo muśnięte. Brak rozwinięcia, o które aż się prosiło. Bohaterzy też jakoś mało obrazowo "namalowani" - niestety wyszli dość sztucznie i "skrótowo". Nie zdołałam zajrzeć żadnemu w głowę, czy w serce. Ich relacja nie iskrzyła, nie czuć też żadnych emocji... Szkoda mi potencjału tej książki. Porusza ważne kwestie, ale bardzo po łebkach, więc nijak można cokolwiek poczuć. Styl autorki też dość "suchy", mnie niestety nie kupił.  Podsumowując - książce brakuje rozwinięcia w wielu miejscach, jest po prostu za krótka, żeby dobrze się w nią wciągnąć i wszystko zrozumieć. Trochę tak, jakby tatuażysta wykonał kontur, ale już nie wypełnił tatuażu kolorem.  Nie mogę polecić, ale trzymam za autorkę kciuki - wymyśliła fajną fabułę, tylko trzeba jeszcze podszlifować warsztat. Może następna książka będzie dużo lepsza :-) 
10;Być może poszukujecie dobrej literatury dla swoich pociech. Jedną mogę polecić z całego serca! To piękna historia o przyjaźni, poświęceniu i odwadze - cechach, które warto przedstawiać dzieciom od najmłodszych lat.  „Opowieści z Sudeckiej Puszczy. Jesień” to pierwsza część z czterech, które będą publikowane na łamach wydawnictwa Moc Media.  Autor Marcin Pajdak zaczął tworzyć pierwszą część dla swojej córki przypadkowo - od znalezienia zbielałego poroża podczas spaceru i narysowania kilku ilustracji, które w książce wspaniale uzupełniają treść!  Dla mnie nie ma przypadków i ta historia po prostu miała powstać. Jej baśniowy klimat zachwyci nie tylko małych czytelników, ale i dorosłych.  Czytanie na głos dzieciom takich lektur, pozwala całej rodzinie wczuć się w klimat sudeckiej puszczy i jej bohaterów. Z niecierpliwością czekamy na kolejną część! 
9;Od dawna słyszałam, że Stephen to mistrz, ale dopiero teraz sięgnęłam po jego książkę. Miasteczko Salem zrobiło na mnie ogromne wrażenie. Klimat jest niesamowity, trzyma w napięciu i człowiek tak się wczuwa jakby uczestniczył w tym wszystkim razem z bohaterami. Postacie świetnie opisane, każdy ma swój niepowtarzalny charakter. Szkoda, że ta przygoda tak szybko się kończy.. teraz czas na przeczytani kolejnej książki Kinga. 
7;"Przeszłość jest ważna. Nie można natomiast pozwolić, żeby determinowała naszą teraźniejszość. Uczmy się z przeszłości, wyciągajmy wnioski, ale jednocześnie nie żyjmy nią. Wtedy możemy wpływać na to, co najważniejsze, czyli na naszą przyszłość." (str.174)  Ciąg dalszy skomplikowanych losów Agnes i Adriany. Wiele się dzieje. Życie nie rozpieszcza naszych bohaterek. W historii współczesnej stosunki miedzy małżonkami są coraz gorsze. Mąż ją okłamywał, manipulował nią, niszczył jej poczucie wartości, oszukiwał finansowo, coraz bardziej uzależniał od siebie, a do tego wszystkiego jeszcze zdradzał. Jedno wydarzenie sprawiło, że postanowiła uporządkować swoje życie, przetasować wartości i wyznaczyć nowe cele. Dużą rolę odegrała też wiekowa przyjaciółka, która otworzyła jej oczy na wiele spraw i przekonała, że jest w pełni wartościowym człowiekiem. Rozmowy z Agnes dodawały jej siły i odwagi, uspokajały ją. Pozwalały spojrzeć na sytuację z innego punktu .  Adriana zaczyna się buntować, lecz mąż traktuje to jako fanaberie. Miała dosyć jego ciągłej nieobecności, obojętności i braku wrażliwości. Mąż nie mógł znieść, że żona może mieć swój punkt widzenia, że bezwzględne posłuszeństwo i podporządkowanie zostało z jej strony naruszone, że coraz częściej stawia mu czoła. Do tego wszystkiego jeszcze wredna teściowa z wiecznymi pretensjami i humorkami. Mimo wielu prób zdobycia przychylności teściowej, wszystkie kończyły się fiaskiem. Na zewnątrz próbuje stwarzać pozory, że wszystko funkcjonuje normalnie, lecz jej siły powoli się wyczerpywały i z czasem zdała sobie sprawę, że jej małżeństwo było jedną, wielką pomyłką. Lecz wyboru dokonała sama wbrew radom rodziny. Analizując swoje życie, niejednokrotnie musiała przyznać, że jej mama miała rację w wielu kwestiach.  We wspomnieniach cofa się do lat młodzieńczych, początków związku z obecnym mężem, urokliwym i sympatycznym wtedy chłopakiem, który otoczył ją opieką po tragicznych wydarzeniach. Przez jeden czyn, którego nie popełniła spłynęło na nią morze hejtu. Do tej pory podziwiana przez otoczenie, była na piedestale, z którego szybko spadła. Wszyscy się od niej usunęli, została sama. Cała historia zakończyła się silną depresją. Zaczęła bać się ludzi, z nikim się nie spotykała. Jej przykład był dowodem jak okrutni potrafią być nastolatkowie i jaką krzywdę wyrządzić, która zaważyła na całym życiu bohaterki.  Agnes kontynuuje opowieść o trudnych wojennych czasach, w których tak mało było radości. Agnes i jej mąż odwlekali moment podpisania volkslisty. Mieli ogromny dylemat. Nie chcieli wyrzec się wyznawanych przez siebie wartości, a z drugiej strony za nieposłuszeństwo groziły surowe kary. Na mężczyzn czyhało dodatkowe niebezpieczeństwo , wcielenia ich do armii niemieckiej i walki po ich stronie. Mimo ,że serce podpowiadało co innego, zwyciężył rozum gwarantujący przeżycie. Myśl o wolnej Polsce stale im towarzyszyła. Przerażeniem napawały widoki brutalnego traktowania więźniów przez Niemców. Starała się im pomagać jak tylko umiała i sytuacja pozwalała. Sytuacja w mieście była coraz gorsza. Żywność na kartki i puste sklepy. Pozostał czarny rynek, lecz za handel groziły surowe kary.  Agnes ciągle miała nadzieję, że jej relacje z teściową ulegną poprawie, lecz na próżno. Wiele podejmowanych prób spaliło na panewce. Matka nie mogła wybaczyć synowi, że ożenił się z niewłaściwą osobą i pokazywała to na każdym kroku. O dalszych losach bohaterek dowiemy się z kolejnej części. 
4;Książka z ciekawym pomysłem i wątkiem głównym. Szkoda, że nie został wykorzystany w pełni. Są krótkie momenty, które wciągają i nadają cudowny klimat.  Nie jest to książka, którą czytasz od początku do końca z zapartym tchem. Kolejne rozdziały w niewielkim stopniu pobudzają ciekawość. Zakończenie jest słabe i wcale nie zachęca do kontynuacji przygody z główną bohaterką. 
7;Lalka. Krążą o niej legendy nie tylko wśród uczniów i maturzystów ale również wśród artystów i innych grup. Im człowiek starszy tym wyraża większy zachwyt nad tym dziełem. Nie można odmówić tej książce jak na tamten czas niczego. Jest uderzająco ponadczasowa jeśli mówimy o wątkach, które są w niej poruszane. Dla mnie największą przeszkodą jest staropolski język. Mimo zaciekawienia względem fabuły ciężko się ją czytało. Gdyby powstało wydanie przełożone na język współczesny myślę, że na pewno bym do niej wracała. Narazie cieszę się, że w końcu skończyłam ją czytać. Lepiej późno niż nigdy. 
6;Nie mamy co szukać tutaj wspomnień, opisu treningu czy historii polskiego mistrza Judo, Pawła Nastuli. Książka to zbiór technik używanych przez zawodnika, zarówno w stójce, jak i parterze. Pod względem sportowym bardzo wartościowe wydanie, jednak dla fanów sportowca będzie to zdecydowanie za mało. Pozycja dla zawodników Judo, którzy z pewnością poprawią dzięki niej swoje umiejętności walki. 
7;Tyle stron, ale jakoś nie porwała mnie ta ksiazka. Brakowało jakiegoś mocnego zwrotu akcji. 
9;To jedno z milszych zaskoczeń roku – choć jak wiadomo nie jest niespodzianką, że twórczość Chmielarza jest w moich topach, to po „Prostej Sprawie” nie do końca byłam fanką serii z Bezimiennym. „Dług honorowy” czyli druga książka z cyklu odczarowała jednak mój sceptycyzm. Jest tu logika, dobrze zaplanowana zagadka, wciągająca akcja, motyw zbiorowych zamachów który lubię w książkach i przede wszystkim klimat autora. Widać, że tutaj, w porównaniu z „Prostą Sprawą” pan Chmielarz miał czas żeby wszystko przemyśleć i zaplanować, co przekłada się na wartką akcję i brak chaosu. Oczywiście, osoby, którym w pierwszej części nie podobał się niezniszczalny bohater rodem z kina akcji wciąż będą niepocieszone, jednak mnie totalnie nie przeszkadza taka kreacja bohatera. W końcu ciamajdo-cwaniaka mieliśmy już w postaci Dawida Wolskiego w cyklu gliwickim, więc czemu nie mamy teraz pooglądać losów kogoś, kto prześlizgnie się gładko nawet przez największą burzę strzelanin i bijatyk? 😉 9/10, a co tam! Nawet 9,5 bo bawiłam się przednio!   Fabuła: Tym razem Bezimienny postanawia spłacić dług zaciągnięty u Czarnego w poprzedniej części. Wyjeżdża więc do małej i zapomnianej nawet przez turystów miejscowości Wilki. Tam, na prośbę Roma ma znaleźć prawdziwego zabójcę dziewczyny, której zmasakrowane ciało niedawno odnaleziono w niedopalonej łodzi. Domniemany morderca siedzi już w areszcie, lecz coś mówi naszemu bohaterowi, że sprawa nie jest do końca taka prosta, a za tą historią kryje się wiele tajemnic okolicznych mieszkańców. 
6;Z tą książką mam... dziwnie. Bo niby nie porywa, ale zostaje w mózgu i chce się więcej. Całkiem nowe fantastyczne światy, historia do niczego niepodobna - ogromne plusy.  Na minus - średniej jakości przekład. 
8;Kilka bardzo dobrych opowiadań, niektóre bardziej idące w stronę szeroko rozumianej fantastyki niż fantastyki naukowej z racji tematu czyli podróży w czasie. Ten tom podobał mi się bardziej od poprzedniego, nie zestarzał się tak bardzo a obecność w nim Lema i Zajdla podnoszą ocenę każdej antologii co najmniej o dwie gwiazdki. Jest tu tez kilka błyskotliwych opowiadań autorów o których wcześniej nie słyszałem. Rozważania radzieckich futurologów które znajdują się na końcu książki można spokojnie pominąć. 
8;Lubię powieści Małgorzaty Gutowskiej-Adamczyk. Relaksują mnie. 
6;W Sylwestrową noc zostaje zabity 19letni Leon. Do zadźgania go nożem przyznaje się matka chłopaka. Za kilka tygodni ma ruszyć proces w sprawie. Jednak siostra Leona wynajmuję prywatną detektyw, by ta znalazła prawdziwego mordercę - nie wierzy w winę matki. Z pozoru rodzina jakich wiele - matka i trójka dzieci. W czasie zdarzenia w domu były wszystkie plus owdowiała ciotka i przyjaciółka starszej siostry. Cztery dorosłe kobiety i dziecko. Ale kiedy detektyw Julia zaczyna odkrywać kolejne zasłonki, okazuje się, że syfu i patologii jest tu co niemiara. Każda z nich ma powód, by zabić chłopaka... 
8;Najmocniejsza część z całego cyklu o Chyłce i Zordonie... Tej książki nie da się odłożyć na później, po prostu trzeba czytać bez oddechu do samego końca... Polecam 🙂 
7;"Czasami czuła radość, innym razem było jej smutno, a najczęściej było jakoś pomiędzy."  Książka o wszystkim tym, co pomiędzy. Pomiędzy realnością a magią. Cudem a nie cudem. Prawdą a fałszem. Groteską a powagą. Romem a Polakiem.  Bardzo dobry debiut.  Nic tylko czytać.  Pomiędzy dniem a nocą.  Obowiązkami a snem. Pomiędzy muszę a chcę. 
6;Myślałam, że będzie to książka innego typu, a to taka lektura dla nastolatek, ale że niby poważniejsza. Można przeczytać, ale nic by się nie stało, gdyby jednak tego nie zrobić. 
7;Nancy Hennessy zostaje zamordowana i w tej sprawie jest prowadzone śledztwo. Wydawałoby się, że kobieta żyła jak w bajce razem z mężem w przepięknej i zamożnej posiadłości, lecz rzeczywistość okazała się zupełnie inna, a nawet mroczna.   Eleonor i Mary są wstrząśnięte informacją o śmierci swojej bliskiej przyjaciółki. Na światło dzienne wychodzą coraz to nowsze informacje, które stawiają Nancy w złym świetle i ukazują jej mroczne sekrety i nie tylko jej.   Kto i dlaczego zabił Nancy?   "Kobiety niedoskonałe" to thriller przepełniony tajemnicami i niepokojem. Psychologiczny zarys sprawia, że cała historia jest intrygująca.   Byłam bardzo podekscytowana, sięgając po tę książkę, bo opis jest naprawdę interesujący. Jednak po przeczytaniu stwierdzam, że "Kobiety niedoskonałe" nie trafią do moich ulubieńców.   Zabrakło mi większego napięcia i takiej płynności, dzięki której historię czytałoby się szybciej i ciekawiej. Nie polubiłam też zbytnio żadnej z bohaterek. Bywały momenty, w których mnie irytowały, a zwłaszcza Mary.   Zdecydowanym plusem książki jest ukazanie życia kobiet, które na pierwszy rzut oka mogą wydawać się szczęśliwymi i spełnionymi kobietami, lecz tak naprawdę ich życie jest dalekie od tej wizji i zdecydowanie nie jest usłane różami.   Autorka przedstawiła historię kobiet z trzech perspektyw. Każda z nich przybliża swoje życie, któremu daleko do doskonałości.   Książka nie urzekła mnie tak bardzo przez styl pisania autorki, który dla mnie był ciężko. Mimo tego książka jest warta uwagi i zmusza do głębszych przemyśleń.   "Nic nie ułożyło się tak, jak na to liczyły, kiedy poznały się przed laty jako trzy młode kobiety, pomyślała Mary, idąc w głąb korytarza. Przekonala się jednak, że to bez znaczenia, bo w historii każdego jest miejsce na nowe rozdziały. Nagle stało się oczywiste, że Irena miała rację: rzeczywiście mamy obowiązek dbać o siebie, czuć się wartościowe pomimo niedostatków. Tylko tak można się nauczyć, że doskonałość nie istnieje" 
6;Nie wiedziałam, czego się spodziewać po tej książce, a teraz nie wiem, co o niej myśleć... Mniej więcej do dwusetnej strony nic specjalnego się nie działo i czytałam, bo czytałam. Na szczęście nie były to jakieś męczarnie, bo język jest naprawdę przyjemny i nawet nie wiem, kiedy dotarłam tak daleko. Uważam jednak, że to wszystko można było zmieścić w maksymalnie dwóch rozdziałach i wcale by to nie umniejszyło historii opisywanej w książce. Natomiast, gdy akcja wreszcie nabrałam rozpędu, książka się skończyła. Gdy już niewiele stron brakowało do końca, wiedziałam, że zagadka nie zostanie rozwiązana i prawdopodobnie będę musiała sięgnąć po kolejną część. Jak dla mnie jest to jednak spory minus. Pierwszy tom jest naprawdę obszerny a niewiele konkretów wnosi do fabuły. Drugiego jeszcze nie widziałam, ale mam wrażenie, że chyba nic by się nie stało, jakby połączyć je w jedno wyrzucając przy tym kilka niepotrzebnych rozdziałów. 
9;Muszę przyznać, że do tomu pierwszego miałam trochę mieszane uczucia. Jednak sięgnęłam po kontynuację powieści. W końcu było on debiutem, więc sama ciekawość skłoniła mnie do tego by zobaczyć w którą stronę pójdzie Autor.  Jan Poniatowski znajduje zwłoki młodego mężczyzny. Wszystko wskazuje na samobójstwo. Czy tak jest rzeczywiście? Może Jan i Anna Sass, która mu chętnie pomaga, dojdą do innych wniosków?   Autor od pierwszego tomu trzyma się konwencji podawania bohaterów każdego rozdziału i za to wielki ukłon. Mnogość wątków i historii mogłaby nas zdezorientować gdyby nie ten prosty zabieg. Dzięki niemu nie trzeba szukać w pamięci i jeśli istnieje taka konieczność łatwo wrócić do rozdziału w którym występował ten sam bohater. Muszę przyznać, że zdarzyło mi się mieć taką potrzebę. Natomiast nie narzekam, uwielbiam gdy w książkach jest sporo wątków, z pozoru nie powiązanych z sobą. Daje to możliwość wysnuwania własnych hipotez.  Jakkolwiek w pierwszym tomie nie czułam się jak ryba w wodzie, to tom drugi przekonał mnie do pióra Autora. Mam wrażenie, że opowieść sama się toczy, słowa płyną niewymuszenie a dialogi dodają smaczku. Kiedy myślałam o tym co się zmieniło to z uśmiechem na ustach stwierdziłam ,,nie wiem". Niby to samo, ale jednak nie takie samo. Udało się Autorowi zachować swój styl, a jednocześnie zrobić go o wiele przyjemniejszym w odbiorze. Bardzo to sobie cenię, taką indywidualność, której nie traci się mimo zmian. Tomasz Brewczyński to jasny punkt wśród gwiazd polskiego kryminału.   Bohaterowie doskonale nakreśleni, rysy psychologiczne palce lizać. Muszę przyznać, że cała podwalina powieści, czyli aspekt obyczajowy dodaje przyjemnego posmaku. Poza tym wiąże nas z bohaterami, pozwala z nimi sympatyzować. Czy jest ktoś kto nie lubi Sasanki? Kiedy myślę sobie, że Autor może chcieć zamknąć całość w trylogii to trochę mi żal. Dlaczego? Bo to może być świetna przygoda na długie lata.  Cóż mi pozostaje, z niecierpliwością czekam na kolejny tom 😀 a teraz przekazuje książki Mężowi i posłucham o jego wrażeniach 😊 
9;Jak zwykle Ziemkiewicz wydaje książkę a ja wchodzę do internetu i robię przelew. Jak zwykle się nie zawiodłem i jak zwykle książkę oceniam wysoko. Bardzo trafne diagnozy , przejechanie się po zielonych ładach, lgbt, lewicy, korporacjach i tego typu bzdurach dzisiejszego zwariowanego świata. Nie zgadzam się tylko z tezą autora iż to co się dzieje obecnie nie jest jakoś z góry zaplanowane a dzieje się" poprostu" ze względu na postępującą władzę korporacji , która obecnie rządzi światem. Bez wątpienia uczta dla umysłu ocena , 9 albo 10 w zależności od nastroju oceniającego ;) 
4;Nie porwała mnie, nie potrafiłam kibicować małżeństwu które zabija ludzi z nudów. 
9;CAWPILE rating: 9.07/10*  Ta seria jest naprawdę dobra i ta książka tylko to potwierdza. Tak dobrze skonstruowana i wartka akcja ze wspaniałymi bohaterami i humorem.  Bardzo dobre spojrzenie na rozwijające się społeczeństwo, a co za tym idzie też poziom skorumpowania władzy i finansów. Jak zwykle też ciekawe spojrzenie na religie.  Bardzo lubię w książkach Sandersona takie niby drobnostki, które robią bohaterowie, a które są sprytne i ciekawe. To takie zawsze przyjemne, jak mnie zaskoczy coś takiego. A było tutaj całkiem sporo zaskoczeń.  Kocham Wayne'a. On jest geniuszem. Jest zabawny, uroczy, nieokrzesany, szczery i jego przebieranki i akcenty to mistrzostwo. Myślę, że jest moją ulubioną postacią.  Wiem, że minęło 300 lat od pierwszej ery, ale to takie fascynujące czytać o postaciach z pierwszej trylogii jako bogach i widzieć ludzi, którzy wyznają ich religie. Tzn. wiem, że oni uratowali ten świat itd., no ale mimo wszystko. Nasuwa na myśl pytanie, jak nasz świat będzie wyglądać za 300 lat.  To zakończenie było takie szokujące i smutne i straszne, o boże, ale mnie to rozwaliło...!  --- To takie zabawne, że noszenie kapelusza wyłożonego aluminium w tym świecie chroni xD 
6;Historia Salmy- dwunastoletniej dziewczynki, która musiała stać się żoną… Chciała tylko jednego- nauki. Chciała zostać lekarzem i pomagać innym, niestety rodzice mieli co do niej inne plany, zmuszeni przez sytuacje sprzedali własne dziecko starszemu o piętnaście lat Ahmedowi. Koszmar dopiero się zaczyna…   Cała książka strasznie mnie wciągnęła, ciągle o niej myślałam a cała ta historia nie mieściła się w głowie. Strasznie smutna i dołująca… bo mimo, że wiem jak wyglądają te aranżowane małżeństwa i to, że te małe dziewczynki są sprzedawane starym mężczyznom… to jednak ta historia mną wstrząsnęła. Język prosty, przyjemny, nawet nie wiem kiedy ją skończyłam. Po prostu dobrze się czyta.   Sama spodziewam się córki i nie wyobrażam sobie piekła przez jakie przechodzą te dziewczynki… historia mocna, ale warta przeczytania.  Denerwował mnie strasznie fakt, że poza całą historią Salmy były przerywniki (jakieś ciekawostki), które były dziwnie napisane, rozpraszały mnie i wprowadzały po prostu chaos. Bez tego ocena byłaby zdecydowanie wyższa. Niemniej jednak polecam. 
8;„Życie jest zbyt krótkie” Abby Jimenez, to mieszanka wybuchowa pełna uczuć. W jednej chwili sprawia, że czytelnik wybucha śmiechem po to żeby za chwilę zaskoczyć bezsilnością i strachem o życie swoje i bliskich. Ta książka otula i inspiruje. Słowa, które wypowiada w niektórych momentach łapią za serce, sprawiają, że czytając robi się chwilę przerwy. Nie po to jednak żeby odpocząć od książki, ale na chwilę refleksji nad swoim życiem. Nad tym, że nie zawsze będzie pięknie i kolorowo, a życie, to ulotna chwila, płomień, który może zdmuchnąć nawet najmniejszy podmuch.  Bohaterką najnowszej książki Abby Jimenez pod tytułem „Życie jest zbyt krótkie” jest Vanessa. Młoda kobieta na co dzień prowadzi vlog podróżniczy, który z czasem stał się jej pracą, jej sposobem na zarabianie. Żeby nie było tak kolorowo, to siostra głównej bohaterki jest uzależniona od narkotyków i trzeba jej pomagać w opiece nad córką, czego Vanessa się podjęła.  Vanessa… Młoda dziewczyna, która swoje życie wiąże z podróżami, a historie jakie przeżyła i rady umieszcza na swoim vlogu. Niby pięknie, ładnie i nawet problematyczna siostra może nie jest aż takim problemem jak się może wydawać. Niestety, ale… No tak, zawsze kiedy się układa jest jakieś „ale”. Vaness zaczyna u siebie podejrzewać ciężką chorobę, na którą umierały najbliższe jej kobiety w rodzinie – matka, siostra i babcia. Ta choroba, to niepozorne trzy litery; ALS. Co się kryje pod tym mało mówiącym skrótem? Największy koszmar głównej bohaterki – stwardnienie zanikowe boczne. Jednak na razie to tylko podejrzenia.  Więcej na blogu: https://www.jolkawitek.pl/zycie-jest-zbyt-krotkie/ 
4;„Wielkie księstwo groteski” zawiera czterdzieści felietonów, w których autor rozprawia się z Polską, Śląskiem i światem. Czyta się je przyjemnie, z zainteresowaniem, chociaż zdarzają się słabsze fragmenty.  Najbardziej zaciekawiły mnie kwestie dotyczące śląskiej i polskiej tożsamości, historie opisujące życie przodków autora. Nieco mniej tematy, które poruszały Polaków 2016 roku.  Za największy plus uważam styl i język. Autor pisze barwnie, dynamicznie, łączy liryzm z dosadnością. Bawi się słowami, podobnie jak w swoich powieściach. 
7;"Tomek i przyjaciele" to serial animowany oparty na serii książeczek dla dzieci "The Railway Series", napisanych przez Wilberta Awdry’ego.   Akcja serialu toczy się w latach pięćdziesiątych i sześćdziesiątych XX wieku na fikcyjnej wyspie Sodor, która znajduje się w pobliżu wybrzeża Wielkiej Brytanii. Na całej wyspie funkcjonuje kolej kierowana przez Pana Szyneczkę nazywanego przez lokomotywy Grubym Zawiadowcą. Na kolei pracują lokomotywy parowe, spalinowe i wąskotorowe. Pracują także pojazdy drogowe, statki wodne, statki powietrzne, a nawet dźwigi oraz żurawie. Głównymi bohaterami serialu są Tomek, Edek, Henio, Gabryś, Kuba, Piotruś, Tobik, Emilka, dwie bliźniacze lokomotywy Donald i Darek oraz Wielkie Zachodnie Lokomotywy Kaczor i Olek. Lokomotywy zawsze starają się dobrze wykonywać swoją pracę i są dumne gdy zawiadowca nazywa je Naprawdę Użytecznymi Lokomotywami.  W tym opowiadaniu (napisanym przez Laurę Jackson) przenosimy się oczywiście na wyspę Sodor gdzie ma się odbyć bardzo ważny mecz. Tomek i jego kolega Kuba są bardzo podekscytowani swoim zadaniem - muszą dowieźć kibiców, drużynę piłkarską oraz Grubego Zawiadowcę na stadion, na którym ma odbyć się mecz. Są tak podekscytowani, że ulegają magii rywalizacji i sami wpadają na pomysł wyścigów. Ale czy ich pomysł jest dobry? Jak zakończy się ta piłkarska przygoda?  Dzieci, które uwielbiają Tomka będą zachwycone. Mnie urzekły przepiękne ilustracje, które idealnie odwzorowują bajkowe lokomotywy. Plusem książki jest obecność uproszczonej wersji mapy wyspy Sodor - dzięki temu można się łatwo zorientować gdzie co się dzieje. No i sama historia jest ciekawa - z uwagą śledziłam ją wraz z dziećmi. Super książeczka :) 
9;Aby i Logan przed laty byli parą, jednakże przez zdradę mężczyzny ich związek się rozpadł. Kobieta wyjechała z Port Moody i przez dekadę każde z nich żyło swoim życiem. Niestety los lubi płatać figle i postawił przed Abigail wyzwanie, aby zaopiekowała się w swoim chorym dziadkiem. Tym samym musi ona wrócić do rodzinnego miasteczka. Jak się zapewne domyślacie, nie musi długo czekać, aby spotkać tu Logana. Czy między nimi na pewno wszystko skończyło się 10 lat temu? Czy malutkie iskierki, jakie tlą się latami gdzieś głęboko w ich sercach, mogą wybuchnąć jeszcze raz prawdziwym płomieniem? Czy powiedzenie "Stara miłość nie rdzewieje" to tylko stare, nic nie znaczące porzekadło? Zapewniam, że odpowiedzi na te i inne pytania odnajdziecie czytając "Swięta w Port Moody". Moim skromnym zdaniem, książka zdecydowanie należy do tych, które czyta się szybko i przyjemnie. W sam raz do kocyka i wieczornej herbatki. Dodam, iż było to moje pierwsze spotkanie z twórczością Eweliny Nawary, oraz Małgorzaty Falkowskiej. Nie pozostaje mi nic innego jak serdecznie polecić Wam tę pozycję. Okładka w świątecznym klimacie, aż się prosi, aby sięgnąć po nią właśnie teraz. 
10;Do każdej kobiety mówiłem per kotku, imiona mogą się mylić. Czy jestem za gruba - nie kotku, czy wpadniesz do mnie - tak kotku. Nie powiem, śmiałam się choć w duszy nutka nostalgii i przemyśleń o miłości. Historia Sary nie mniej frapująca niż samego głównego bohatera. 
1;Zlepek nic nieznaczących myśli i planów, które nigdy nie dojdą do skutku. Chaos, który nie ma w sobie najmniejszego sensu. Żadnych pozytywnych emocji ani humoru. Ciężko jest przez to przebrnąć. 
9;W tej książce autorzy nie zajmują się chorobą COVID-19, a sięgają do początków szczepień i badań wirusologicznych, opisują dotychczasowe szczepionki i ich negatywne skutki działania, proces dochodzenia do "pandemii kłamstw".  Jest przedstawiony skrótowy dorobek naukowy autorów-badaczy, którzy znają prawdę o tym co zawierają szczepionki. Otóż w ich skład wchodzą szkodliwe, rakotwórcze substancje przyspieszające śmierć pacjenta. Tych naukowców szkaluje się i pozbawia pracy – z ukrycia finansuje i nadzoruje to przemysł farmaceutyczny. Skorumpowani politycy z ekspertami narzucają pożądaną przez mocodawców narrację naukową. Dokonują tego poprzez media (w tym również czasopisma branżowe oraz konferencje), które służą za tubę propagandową. Tak jest zbudowany globalny Nowy Ład. Ta droga prowadzi do cierpień społeczeństwa i jego liczebnej redukcji, a nawet unicestwienia.  A propos pieniędzy, to przemysł farmaceutyczny czerpie ogromne zyski z powodu "szalejącego" wirusa, bo rządzący państwami zadłużają budżety narodowe, by opłacić produkty medyczne. Właśnie o to chodzi właścicielom tychże firm.  Widzę ujęcie medyczne tematu pandemii i szczepionek oraz nachalno-arbitralne lobby firm farmaceutycznych. Instytut Rockefellera finansuje zagrażające życiu szczepionki, które później wykazują objawy różnych chorób – skutki są opisane w tej książce. Podobną działalność prowadzi Bill Gates (poprzez swoje organizacje, fundacje, stowarzyszenia), którą przewrotnie określa mianem filantropii – ależ on ma tupet!  "System zależy od inteligentnych ludzi. Trzeba jednak też sprawić, aby uwierzyli oni w to, co robią. Jeśli więc masz zamiar zrobić coś nieetycznego, zakłócasz równowagę systemu".  Ludzie (głównie naukowcy i dziennikarze), którzy znają prawdę o wirusach, szczegółowych badaniach laboratoryjnych opartych o biotechnologię, szczepionkach i chcą o tym powiedzieć publicznie, to giną tajemniczo lub "przypadkowo" albo w "niewyjaśnionych okolicznościach" (przykładowo dziwne samobójstwo, przypadkowe wypadnięcie z okna wysokiego budynku, wypadek samochodowy bez udziału świadków, utopienie się świetnego pływaka, atak serca u bardzo zdrowego człowieka). Autorka jest w tego powodu aresztowana, po opuszczeniu więzienia ukrywa się w obawie o swoje życie.  Coś zadziwiającego: ludzie zaszczepieni zaczynają umierać z powodu... grypy! W ogóle szczepionki powodują autyzm u dzieci oraz wywołują powstawanie nowotworów. Każda kolejna szczepionka lub kolejna dawka tej samej szczepionki wpływa bardzo niekorzystnie na zdrowie, bo prowadzi do chorób autoimmunologicznych. Skutki uboczne przekraczają racjonalność stosowania szczepionek. Z kolei antybiotyki rozregulowują florę bakteryjną w układzie pokarmowym. W skład szczepionek wchodzą komórki płodów ludzkich (pochodzących głównie z aborcji), szkodliwe pierwiastki aluminium, bardzo toksycznej rtęci, formaldehyd, polisorbat 80, retrowirusy (które potrafią zrobić spustoszenie w organizmie), cząsteczki osłabiające układ odpornościowy. Naukowcy mieszają komórki ludzkie ze zwierzęcymi, przekraczając bariery wytworzone przez naturę (przez Boga). Do czego to doprowadza? Do pojawiania się zagrożeń z powodu nieodwracalnych skutków eksperymentów.  W analitycznym umyśle powstają dziennikarskie pytania na temat obecnej sytuacji o zasięgu globalnym, ale – kolejne zdziwienie – nie u dziennikarzy z masowych mediów!?!? Dlaczego mamy pandemię, skoro jest tak mało zgonów, które na to nie wskazują? Czy to są przyczyny medyczne, a może polityczne lub nawet spiskowe (żeby niczego nie wykluczać)? Czy na ludziach dokonuje się śmiertelnego eksperymentu? Kto za tym stoi? Kto to wprowadza? Kto jest za to odpowiedzialny? Czyj to plan? Kto ma wpływ na produkcję szczepionek? Czy są to działania etyczne? W kogo są te działania wymierzone? W czyim interesie są podejmowane szkodliwe działania, będące powodem śmierci ludzi?  Na końcu książki ostatnie zdanie od autorki: "Życzę wam wszystkim Bożego błogosławieństwa i zdrowia".  "Historia doktor Judy Mikovits pokazuje, że poglądy głoszone z uporem przez firmy farmaceutyczne i skorumpowane rządowe organy nadzorcze w celu ochrony władzy i zysków pozostają dominującą siłą w nauce i polityce". – /Robert F. Kennedy, Jr./  "Jednym z głównych problemów naszych czasów jest utrata zaufania społeczeństwa do środowiska naukowego z powodu zbyt często skorumpowanej koalicji podmiotów rządowych i korporacyjnych. Książka Judy Mikovits i Kenta Heckenlively'ego zagłębia się w tę szalejącą korupcję, która ukrywa się przed publicznymi prawdami naukowymi, które mogą być sprzeczne z korporacyjnymi interesami gospodarczymi". – /dr Luc Montagnier, laureat Nagrody Nobla w dziedzinie fizjologii i medycyny/ 
7;Prestiżowa szkoła z internatem w Anglii, tajemnicza śmierć jednej z uczennic i Stowarzyszenie, które ponoć czuwa nad Illumen Hall... Audrey ucieka przed własnymi demonami, a mroczna atmosfera w nowej szkole w żaden sposób tego nie ułatwia. Wszyscy w Illumen Hall zdają się przeżywać tragiczny wypadek Loli, a zwłaszcza Ivy, dla której Lola była kimś w rodzaju mentorki. Dziewczyny bardzo się od siebie różnią, jednak pewne wydarzenia zmuszają je do przeprowadzenia własnego śledztwa co do tego, czy śmierć Loli naprawdę była samobójstwem Co fajne i kluczowe dla historii - narracja jest prowadzona z perspektywy dwóch osób z dwóch różnych krańców spektrum - Ivy która zna szkołę od podszewki i Audrey, która jest w niej zupełnie nowa. To fajny zabieg, bo dzięki temu dowiadujemy się o szkole coraz więcej, ale bez poczucia że jest to łopatologiczne. Jeśli chodzi o główne bohaterki, to obie autorki zrobiły świetną robotę, bo to naprawdę dobrze i konsekwentnie napisane postacie. I nawet jeśli Audrey na początku była raczej denerwującą postacią, to zarówno ona jak i Audrey rozwijają się wraz z postępem fabuły i widać że naprawdę nad sobą pracują.  Sam język też jest tu bardzo lekki, nie męczy czytelnika, więc całość można bardzo szybko pochłonąć (tak jak ja to zrobiłam). Dodatkowo akcja też toczy się bardzo szybko, więc nie ma czasu się nudzić. Ta historia po prostu wciąga czytelnika, a zakończenie pozostawia go z krzykiem "Tak się nie robi!" na końcu języka. 
6;🍂𝑹𝒆𝒄𝒆𝒏𝒛𝒋𝒂🍂  „Czarne i białe” to kolejny tegoroczny debiut, tym razem historia dość nietypowa. 😊 No bo w jakim świecie można połączyć amerykańską mafię i polskich górali?! 😜 A no w świecie Mai Goclon- bohaterki powieści Liliany Więcek, która całe życie ma pod górkę. Dosłownie i w przenośni. [Bohaterka, mam nadzieję, że autorka jednak nie.]😄  Maja jest czarną owcą w tej pięknej, tradycyjnej, zakopiańskiej rodzinie.  A dlaczego?  Bo, po pierwsze jest kobietą, po drugie, jest kobietą bardzo samodzielną i ambitną, po trzecie nie zgadza się na aranżowane małżeństwo i w ogóle jest zbyt nowoczesna.  A raczej po prostu za mało zacofana. 😉 Za karę ojciec odbiera jej świetnie prosperujący pensjonat i wymienia go na zapuszczoną ruderę w Nędzówce, z którą dziewczyna będzie się musiała zmierzyć.😬  W tym samym momencie poznajemy Michaela- mafiosa, który po pewnych zdarzeniach postanawia wybrać się na urlop w miejsce, które „ustrzeli” na mapie.  Dosłownie. 🤭 Rzutka pada na południową Polskę i po pewnych zawirowaniach, mężczyzna ze swoją świtą trafiają do pensjonatu Mai. Tutaj zacznie się ta nieoczywista relacja pomiędzy gangsterem a góralką, którzy powoli będą odkrywać przed sobą swoje historie.  Chociaż nie będzie to tak do końca powoli, bo pewnego wieczoru, dosłownie wyrzucą z siebie wszystko, z tym, że w różnych językach. 😉  Będzie to całkiem zabawna sytuacja. 😄 Ciągle jednak będzie się gdzieś przewijał wątek relacji rodzinnych Goclanów, które, delikatnie mówiąc, są chore.😡 Czy dziewczyna zdobędzie w końcu szacunek ojca i braci?  A może jeszcze bardziej się im narazi? No i co z tym całym Michaelem? Mam nadzieję, że niedługo się dowiem.   Książkę przeczytałam już jakiś czas temu i ciągle nie wiem, jak ostatecznie ją ocenić. Mam mieszane uczucia, być może dlatego, że sama jestem z gór. 😉  Nie wiem, skąd dokładnie jest autorka i skąd zna gwarę podhalańską, ale jest to pierwszy punkt, który nie zawsze mi pasował. 🧐  Słowa były zapisane fonetycznie, ale mam wrażenie, że niektóre błędnie. 🤷🏼‍♀️Być może jednak się mylę, dobrze wiem, że wymowa może różnić się tak naprawdę na przestrzeni kilku kilometrów, jednak górale, których znam, mówią nieco inaczej. 😉  Ale to mało ważne, być może jestem w błędzie i jeśli dokładnie tak się jacyś konkretni wypowiadają, to zwracam honor! 🙃  Druga sprawa, to model tej rodziny i obraz górali, który został tu stworzony. Rozumiem, że jest to fikcja literacka, nie czuję się osobiście urażona, ani nic w tym stylu, jednak musicie się przygotować na to, że rodzina Mai została tu przedstawiona bardzo negatywnie. 🙁  Zresztą nie tylko rodzina, ale praktycznie wszyscy górale, jakby dosłownie całe Zakopane składało się zacofanych, pazernych ludzi, którzy nie szanują kobiet, są niewykształceni, zajmują się wyłącznie owcami i turystyką, a do tego aranżują małżeństwa, żeby łączyć swoje majątki. 😱Jak napisałam wyżej, rozumiem, że to fikcja literacka (nie wierzę, że w dzisiejszych czasach istnieje podobna rodzina), ale jest to obraz mocno stereotypowy i nieprawdziwy. ☹️ Trzecia rzecz, która mi się nie podobała, to zakończenie. 🥺 I nie chodzi mi o wybory bohaterów, te da się jak najbardziej zrozumieć, ale o sposób, w jaki się zachowali, co powiedzieli. 😬  Ponadto autorka chyba bardzo lubi słowo „sumarycznie”, bo często się pojawiało i trochę raziło, ale to drobnostka, która prawdopodobnie przeszkadzała tylko takiej językowej nazistce jaką jestem ja. 😂  Poza tymi aspektami, historia jest naprawdę fajna i zabawna, pełna ciekawych smaczków, jak np. tytuł i to, czego on dotyczy! Za to duży plus! ☺️ Książkę oceniam na 6/10, czas spędziłam przyjemnie i na pewno sięgnę po kontynuację, która, mam nadzieję, rozwieje moje rozterki językowe i fabularne! 🙃 Gratuluję debiutu i życzę samych sukcesów w przyszłości! @liliana.wiecek_author 
5;Podoba mi się główna myśl przewodnia, czyli że wszystko jest dla ludzi ale porno nie powinno być dla nikogo edukacją seksualną i powinniśmy zadbać o to żeby nasze dzieci wiedziały, że to co widzą w porno to tylko fantazja (jak superbohaterowie) i że prawdziwy seks tak nie wygląda.  Podoba mi się też podejście autora, który chce zdobyć wiedzę u źródła i odnosi się do wielu badań naukowych (nie tylko potwierdzających jego tezę).  Niestety książka robi się dość powtarzalna, prawdopodobnie ponieważ autor zadaje swoim rozmówcom bardzo podobne pytania, a więc i odpowiedzi są podobne.  Podsumowując - wartościowa lektura ale niestety napisana bez polotu! 
9;Z niecierpliwością czekałam na trzecią część historii Karli. I powiem Wam, że było warto!  To chyba jedna z lepszych trylogii jakie czytałam w ostatnim czasie. Pani Marzena Rogalska napisała książki, które od początku wciągają nas w klimat lat wojennych. Stworzyła wyrazistych bohaterów, którzy zapadają w pamięć, a interesująca fabuła sprawia, że od książek trudno się oderwać!  Losy Karli oraz osób jej bliskich, śledzimy z zapartym tchem, a niespodziewane zwroty akcji przyspieszają bicie serca! Część trzecia, to wspaniałe zakończenie trylogii! 
6;Warto podejść do tej książki. Zapewne wielu moich poprzedników napisało o tym, że jest opisana fajnym, przystępnym dla każdego stylem. Autor nie wchodził mocno w specjalistyczne aspekty danych zagadnień. Zakreśla ogólne zasady tego na jakich zasadach warto żyć dla dobra samego siebie.  Czytało się ją bardzo szybko, kwestia dwóch podejść.  Moim zdaniem warto. 
6;Nie lubię tego typu książek, jednak polubiłam głównego bohatera, wzbudził we mnie sympatię. 
7;W ostatnim czasie wiele jest książek, artykułów, audycji omawiających zjawisko hejtu, pojawił się nawet film "Sala samobójców: Hejter” Jana Komasy z 2020 r. Ale nigdy za dużo na ten temat!!!  „Hejt” to potrzebna i aktualna lektura dla każdego, której treścią jest 16 wywiadów z ofiarami hejtu, w tym również ludzi powszechnie znanych, jak m.in. m.in. Magdalena Adamowicz, Jurek Owsiak, Sylwia Chutnik... którzy w formie swobodnej wypowiedzi przedstawiają swoje przypadki i strategię radzenia sobie z mową nienawiści. W mojej ocenie główną wartością książki jest przede wszystkim uświadomienie czytelnikowi, że to w zwykłych ludziach, jak my sami, czai się ukryty hejter. Warto to przemyśleć i wyciągnąć właściwe wnioski. 
7;Fajna książka . Niestety denerwujące bohaterki. Warto. 
4;ze względu na język którym została napisana nie mogłam jej przeczytać w całości. Zwykle, proste zdania nie są tym, czego szukam w książkach. Książki kocham za duchową ucztę, za przyjemność którą dostaję od autora w postaci wyrafinowanego i pięknego języka. 
1;Inteligentny projekt, czyli kreacjonizm (mocno skompromitowany w środowisku naukowym i odrzucony nawet przez Watykan) zamaskowany. Nie dajmy się zwieść, to nie jest nauka i to nie są teorie naukowe, a ta seria nie jest popularnonaukowa. To amerykańscy fundamentaliści chrześcijańscy w natarciu. Ich nowa taktyka polega na kreowaniu (nomen omen) wrażenia, że mamy do czynienia ze ścieraniem się naukowych poglądów i rozważaniem argumentów oraz weryfikacją dowodów naukowych. Tak naprawdę ta ładnie wydana seria, kusząca tytułami i efektownymi okładkami, spycha literaturę prawdziwie naukową na margines i próbuje zmienić narrację dyskursu, a raczej wykoleić pociąg nauki. Kiedyś palono heretyków na stosie, teraz publikuje się książki udające naukowe, które na wszystkie pytania o rzeczywistość, wszechświat, życie, odpowiadają - za tym stoi boski planista, kreator, projektant, a nie ewolucja, prawa fizyki, czy po prostu natura. Coś w stylu Ordo Iuris, tyle że podkopujące naturalizm, ewolucjonizm i racjonalizm. 
6;Zachęcona opiniami oraz, nie ukrywam okładką, sięgnęłam po "Epidemię uczuć". Niestety trochę się zawiodłam. Pewne wydarzenia oraz zachowania bohaterów niestety nie za bardzo mi się kleiły ze sobą. Zaskoczeniem były dla mnie dość zbliżone do obecnie panujące sytuacji wydarzenia związane z epidemią oraz jej następstwa (a książka ponoć była wysłana do redakcji przed pandemią). Myślę, że książka ta znajdzie swoje grono odbiorców wśród młodzieży. Ogólnie nie odradzam, ale tez jakoś szczególnie nie polecam. 
7;Szybko się czyta. Nie wiem, czy na dłużej pozostanie w pamięci, więc może lepiej od razu zacząć czytać część 2 książki po jej zakończeniu. 
8;Książka jest rewelacyjna. Jedyna taka szeroka monografia. Użyję, z pełną świadomością, określenia Stanisława Lema. Jest to " wieża rozumu", z której rozpościera się bezkresny widok. Książka prezentuje osiągnięcia w zakresie badań archeologicznych wielu ośrodków akademickich jak i poszczególnych badaczy, w tym również osiągnięcia autora monografii. Kwestię powstawania jak i samo zaistnienie Polski autor nie rozstrzyga jednoznacznie. Uważa jednak że powstanie domeny MI i BCH, Państwa Shinesghe, odbyło się w sposób brutalny i w stosunkowo krótkim czasie. Alternatywę albo Giecz albo Kalisz proponuje zastąpić koniunkcją Giecz i Kalisz.  Publikacja zakończyła okres rozpatrywania procesu tworzenia naszego państwa w kategoriach plemienno- ewolucyjnych, pozostawiając wiele pytań bez odpowiedzi. Jest to największy walor tej publikacji, choć może brzmi to paradoksalnie, jednak przekonany jestem, że to prawda. Jestem zwolennikiem zorganizowania konferencji poświęconej początkom Polski. Książka Pana Andrzeja Buko, w naturalny sposób, inspiruje takie spotkanie. 
8;Zapraszam na moją opinię https://mojefikusnezycieblog.blogspot.com/2021/11/jak-ograniczyc-napady-zosci-u-dziecka_01491412212.html 
8;Uwielbiam takiego typu książki które zrelaksują, rozbawią i wprowadzą trochę pikantnych emocji. Takie właśnie są książki Pauliny Świst. Jeszcze bardziej cieszy że to książki naszej rodaczki . Bardzo dobre . Polecam wszystkie części z kryminalnym love story. Super przystojni faceci , mocne teksty i trochę niebezpiecznych sytuacji. Mega! 
8;To książka o dziewczętach z Wołynia, które przeszły przez piekło ale nigdy się nie poddały. To 9 osobistych historii kobiet tych które, przeżyły cudem rzeź wołyńską. Każda z nich widziała jak uzbrojeni w broń palną, siekiery i widły niedawni współobywatele i sąsiedzi zgładzili ich najbliższych. Poznajemy dzieje Józefy ocalałej z pola śmierci, której strach towarzyszył przez całe życie czy losy Heleny uratowanej przez Ukrainkę, bo jak wiadomo w każdej społeczności żyją dobrzy i źli ludzie. Są tu opisane wspomnienia osób, które przeżyły rzeź wołyńska na ludności polskiej, których apogeum przypadło na lato 1943 roku. Dlaczego polowano na lachów? Nacjonalistów skłaniała do tego zarówno nienawistna nacjonalistyczna ideologia, a także ludzka zawiść, chciwość i żądza wzbogacenia się i rabunku cudzego mienia. To bardzo ważna i dobrze napisana książka, którą oczywiście polecam. 
9;Są książki, które łączą pokolenia, wpływają na wyobraźnię czytelnika i zachwycają go wspaniałymi cytatami. Niewiele jest takich lektur, ale jeśli już się pojawią - nie możemy przejść obok nich obojętnie. Okazuje się bowiem, że nie potrzeba wielu słów, by przekazać to co najważniejsze.  "Wielka Panda i Mały Smok" to książka, która bardzo przypomina mi inną lekturę ("Chłopiec, kret, lis i koń"). Opierając się na pięknych słowach, krótkich dialogach i jednocześnie zachwycających ilustracjach pozwala czytelnikowi pojąć kwintesencję prezentowanego tematu.  To książka dla dużych i małych, która nie ma podziału na wiek czytelnika a wręcz jednoczy dzieci i rodziców, którzy mogą wspólnie przeżywać tą wyjątkową podróż. Każdemu ofiarowuje coś innego i - jestem tego pewna - za każdym razem uczy czegoś nowego, więc po zamknięciu ostatniej strony nie odkładajcie jej na półkę w zapomnienie a wracajcie do tej krótkiej, ale jakże ważnej i wręcz wzruszającej lektury o odwadze, przyjaźni i sile miłości.  Muszę przyznać, że na zmianę uśmiechałam się i czułam łzy wzruszenia, ponieważ autor bardzo umiejętnie uchwycił to co najważniejsze. Pokazał prozę życia, istotne kwestie, których nie zauważamy na co dzień a w dodatku przedstawił dwóch cudownych bohaterów w wyjątkowy sposób. Wielka Panda i Mały Smok wyruszają w podróż, ale szybko gubią drogę jednocześnie zachowując nadzieję i chart ducha. Wierzą, że w ich podróż nie jest najważniejszy cel a sama przebyta droga oraz miejsca do których trafią. Zachwycają się przygodą, spokojną chwilą, czasem na wypicie herbaty i dają czytelnikowi do myślenia, że nie pęd życia jest najważniejszy a harmonia oraz otwarty umysł.  James Norbury napisał książkę, która na zawsze będzie już bliska mojemu sercu. Krótka, ale jakże ważna. Pięknie ilustrowana, bogata w ponadczasowe cytaty, chwytająca za serce i piekielnie dojrzała. "Wielka Panda i Mały Smok" zachwyci Was siłą przekazu, roztopi Wasze serca cudownymi bohaterami a czasami nawet wywoła szczery uśmiech na twarzy, ponieważ zamknięty w tej króciutkiej powieści humor wydaje się najcenniejszą lekcją życia. Ta książka wręcz prosi się o sprezentowanie jej nie tylko sobie samemu, ale i bliskim nam osobom, ponieważ będzie to prezent, którego nikt szybko nie zapomni, gwarantuję. 
7;Ciekawa propozycja dla miłośników psów, pięknie zilustrowana, przedstawiająca historię psa w ludzkiej kulturze oraz wiele mitów, legend, baśni z psem w roli głównej. Przeczytałam tę książkę z dużym zainteresowaniem i bardzo polecam. 
8;Lekka, przyjemna i śmieszna :) Dawno się tak nie rozluźniłam :D Bawiłam się przednio! Polecam 
8;Ta książka robi dokładnie taką robotę jak autor obiecuje na wstępie. Napisana przejrzyście i przystępnie. 
7;Pogoda nie rozpieszcza, a po powrocie do domu ma się ochotę zakopać pod kołdrą i albo coś obejrzeć albo poczytać. Ostatnio stawiam na to drugie. A skoro wieczory są coraz dłuższe i towarzyszy im deszcz lub wiatr, mój wybór padł na „Zaginioną kobietę” Mary Kubicy. Coś, co trzyma w napięciu i klimatem idealnie wpisuje się w na końcówkę września. Ciekawi?  Shelby znika jako pierwsza. Niedługo po niej za zaginione zostają uznane również Meredith i jej sześcioletnia córeczka Delilah. Czy te sprawy się łączą? Czy zaginione się znały? Czy miejscowa ludność ma się czego obawiać? Trwają poszukiwania, a w międzyczasie na jaw wychodzą kolejne fakty, szokujące mniej lub bardziej. Ale największe zaskoczenie pojawia się dopiero po jedenastu latach, gdy pojawia się Delilah, jako siedemnastoletnia już dziewczyna. Świat kilku osób wywraca się do góry nogami.  Co warto podkreślić, dużym ułatwieniem jest opis znajdujący się na okładce. Często wydawnictwa zdradzają w nim zbyt wiele, jednak w tym wypadku był on pozytywną wskazówką. Dlaczego? Otóż autorka nie bawi się w podchody i od pierwszych stron wrzuca czytelnika na tak zwaną głęboką wodę. Na pierwszy ogień idzie króciutki fragment bez imion, a potem szereg retrospekcji. Jest w miarę dynamicznie, ale gdyby nie opis, byłoby ciężko. Przynajmniej przez jakiś czas. A tak, dzięki opisowi zatapiałam się w historię w komfortowych warunkach.  Jeśli chodzi o samą treść, wiele można by pisać. Zacznę więc od czegoś, co najbardziej rzuciło mi się w oczy, czyli wątku psychologiczno-socjologicznego. Perspektywa Delilah bardzo mocno sprowokowała mnie do przemyśleń, jak ja bym się zachowała, będąc jej najbliższą rodziną. Jaka byłaby moja reakcja po 11-tu latach. Jako czytelnik znałam wiele szczegółów, których od razu nie poznali jej krewni, ale gdyby w moim domu nagle pojawił się ktoś, kogo spodziewałabym się już nie zobaczyć… Zwłaszcza, że Delilah bardzo się zmieniła. Jej przemiana okazała się bardzo drastyczna, a jednocześnie szalenie ciekawa. By nie psuć nikomu zabawy, nie zdradzę szczegółów, ale jej postać była dla mniej najciekawsza. Przerażająca oraz intrygująca. Zapewne zabrzmi to drastycznie, ale w pewien sposób dziewczyna mogłaby stać się obiektem naukowym – wspomniana już perspektywa psychologiczna oraz socjologiczna.  Dodatkowo oliwy do ognia dolewały retrospekcje, które ukazywały perspektywy matki dziewczynki, a także sąsiadki, która bez mrugnięcia okiem dołączyła do poszukiwań. Pojawiło się również spojrzenie Leo, brata zaginionej dziewczyny. 15-letniego już chłopaka, który starał się poradzić sobie z nową rzeczywistością, jaką było odnalezienie się siostry. Kogoś, za kim przepadał jako dzieciak i kogoś, kogo po tylu latach w ogóle nie pamiętał. Według mnie była to druga w kolejności postać, która przykuwała wzrok. Autorka nie poświęciła mu zbyt wiele czasu, a mimo wszystko na jego spojrzenie czekałam najbardziej. Strasznie mnie ciekawiło, jak odnajdzie się w nowej rzeczywistości.  I w ten sposób dochodzimy do ogólnych wrażeń, które były na plus. Ta powieść dała mi coś, czego potrzebowałam, czyli odprężenia. Wciągnęła mnie i pozwoliła zapomnieć o bożym świecie. Najbardziej podobały mi się oczywistości, które nagle wyprowadzały mnie prosto w przysłowiowy las. Jedyne, co mnie troszkę raziło, to zły dobór słów. Jeśli był jakiś mocny zwrot akcji, a było ich kilka, to był on napisany podobnie, jak cała reszta. W efekcie przez cały czas czułam się jednakowo. Było to dobre uczucie, ale w tych ważniejszych chwilach powinnam czuć nieco więcej. Niestety tego mi zabrakło. Szczególnie, jeśli chodzi o zakończenie. Było bardzo w porządku, ale jakby pisane na szybko, bo ktoś chciał zabrać autorce kartki. Szkoda, bo dla mnie stało się ono wyraźną rysą na szkle.  Czy polecam? Tak. Mimo wszystko będę dobrze wspominać, bo treść sama w sobie była dobra. Szczególnie płaszczyzna emocjonalna, która w moich oczach wydała się mocno prawdopodobna. Na pewno na długo nie zapomnę tej książki i chętnie sięgnę po coś innego Mary Kubicy. Chciałabym mieć porównanie. Chciałabym też móc się łudzić, że takie sytuacje nie mają miejsca. Niestety życie pisze podobne scenariusze. 
8;Tu, jak w "Świątecznej pobudce", zwierzęta przygotowują się do BN, ale... wszystko jest rymowane, z dowcipem i pięknie zilustrowane, że nie sposób nie polubić tej opowieści. 
9;W chwili śmierci Ilse Koch: "Wieczność to nie nigdy, lecz zawsze. I że w zawsze nigdy nie panuje cisza" Najlepszy opis śmierci złego człowieka, jaki czytałam. I jeszcze cytat z Koheleta, jedno z ostatnich zdań tej porażającej książki: "Bóg bowiem każdą sprawę wezwie na sąd. Wszystko, choć ukryte, czy dobre było czy złe". I jeszcze cytat z Napoleona, który ostatnio chodzi mi po głowie:" Kradzież nie istnieje. Za wszystko trzeba płacić"  Staję się wielką fanką tego zdolnego, oszczędnego w słowach, a równocześnie tak celnie ujmującego rzeczywistość autora. 
9;❗"Mówi się, że duma jest grzechem, ale to obłuda jest grzechem [...] A miłość muzyką, którą słyszysz, gdy trwa cisza." Autorka po raz kolejny przenosi nas do bohaterów mieszkających na ulicy Ogrodowej. Lilka próbuje życia z Fabianem. Klaudia wraz z Arturem, seksownym policjantem prowadzi prywatne śledztwo w sprawie śmierci swojej siostry... Tych dwoje ma się ku sobie, jednak czy będzie z tego coś więcej niż sam seks?  ❗"Potrzebowała wielu lat, aby odkryć, że sama siebie okłamywała, bo nie uciekała przed bólem, tylko przed strachem — o to, że osoba, którą mogłaby pokochać, w końcu i tak umrze."  W życiu Raja pojawia się Ewa... Kim jest kobieta? Czy tych dwoje coś do siebie poczuje?  ❗" Ta miłość ją opętała i trwała wiele lat, nawet nie musiała przeglądać dalszych wpisów i listów, które do niego napisała. Każda strona i każde słowo były jej klęską".  Czy rodzinne sekrety prababki uda się w końcu rozwiązać?  ❗"Człowiek jest tylko kwiatem na cienkiej łodydze, która trzyma go blisko ziemi. Podlewany deszczem uśmiecha się do słońca."  Każdy z bohaterów pragnie miłości, jednak boi się tego uczucia. Czy postawią wszystko na jedną kartę i dadzą się poprowadzić miłości?  Autorka pięknie opisała relacje międzyludzkie, sekrety rodzinne, które powoli wychodzą na światło dzienne... Dworek niesie ze sobą wspomnienia, o których nie każdy chce pamiętać... Czy od przeszłości uda się uciec?  ❗"Posłuchaj… Jak ci mówiłem, szukaj, jeśli chcesz znaleźć winnych i dotrzeć do prawdy. Będę cię wspierał, ale… Nie wymagaj, żebym odwracał się od ludzi, którzy może zawinili, ale nadal są nam najbliżsi."  Z czystym sumieniem polecam i ode mnie 9⭐/10. 
6;"Bez wolności nie jest możliwa miłość: prawdziwa miłość może istnieć jedynie między wolnymi. Wolność jest też kamieniem węgielnym wierności."  W dzisiejszych czasach, kiedy ogromny pośpiech życia utrwala się, rzadko gospodarujemy dłuższą chwilę, by na spokojnie zajrzeć w głąb siebie, wspiąć się na szczyt prawdziwych przesłań, oddzielić je od wzorców narzucanych przez współczesną cywilizację, zaprzestać pogoni za popularyzowanymi wartościami, a skoncentrować się na samym sobie, na tym, co nas definiuje z własnej perspektywy i doświadczeń. Józef Tischner zachęca do zastanowienia się, jakie wewnętrzne wartości są najważniejsze, w jaki sposób chcemy za nimi podążać, jak przekładamy je na zwykłą codzienność.  Właśnie akt indywidualnego zrozumienia reprezentuje prawdziwą wolność, kiedy obracając się w środowisku, dzięki wyrobionym przekonaniom, nie odczuwamy zewnętrznego przymusu. Wiele osób intuicyjnie to odbiera i definiuje, stawia na poznanie siebie, pragnie swobodnie wyrażać siebie, czynić z luksusu bycia sobą coś w pełni naturalnego, a nie sporadycznego. Wówczas do głosu dochodzą różne marzenia, zainteresowania i pasje, które warto realizować, pielęgnować i rozwijać. Może to być wędrówka po górach, poznawanie cudów przyrody, spotkanie z drugim człowiekiem, realizowanie się w misji nauczyciela, czy współtworzenie dorobku kulturowego. Sztuka wybornie przemawia do twórcy i odbiorcy, posługuje się uniwersalnym językiem, przykładowo, wychodzi poza góralską tradycję i dociera do szerszego grona.  Tischner wspaniale opowiada o przekraczaniu własnych ograniczeń prowadzącym ku wolności, pojawia się wówczas bezpośrednia świadomość życia i zamiłowanie do odkrywania jego tajemnic. Przyjemne uczucie posłuszeństwa wobec siebie samego, wyzwalanie się od strachów, które nami rządzą, oczyszczanie duszy z chorób ograniczających samostanowienie. Wspaniałe budowanie mostów łączących jednego człowieka z drugim. Słowo zakłada wolność poprzez jawność i otwartość. Spotkania z pięknem i dobrem, w bezinteresownym wymiarze, oplatają życie prawdą i spełnieniem. "Gdy naprawdę staniecie się wolni, rozwiążecie inne wasze problemy."  Książka skłania do przemyśleń i refleksji, co znajduje przełożenie w postrzeganiu siebie, innych i świata. Cieszę się, że znalazłam potwierdzenie, że podążam w dobrym kierunku, chociaż wciąż wiele mam do zrobienia. Podoba mi się ujęcie myślenia i nauki jako cech wolności, zależy mi, aby w tym nieustannie sprawdzać się, znajdywać motywacje do odkrywania najgłębszych warstw siebie samej, stawać się lepszą, przekładać to na rzeczywiste czyny wobec ludzi i przyrody, w tym zwierząt i gór. Publikację wzbogacają liczne kolorowe zdjęcia, chętnie się im przyglądam podtrzymują nastrój podziwu, zachwytu i zadumy. Atrakcyjna oprawa graficzna. Wyciągnięte z tekstu cytaty z mądrym słowem i przesłaniem, z pewnością będę do nich wracać.  bookendorfina.pl 
7;"Koniec końców w odkryciu nie chodzi o rzeczy czy przedmioty - bez względu na ich piękno czy wyjątkowość - lecz o istoty, które je stworzyły, oraz zrozumienie, jak kiedyś żyły, co myślały i czuły."  Jak tylko natrafiłam na książkę na stronach księgarni, długo nie zastanawiałam się, wiedziałam, że ze względu na poruszaną tematykę po prostu musi trafić w moje ręce. I nie zawiodłam się, publikacja sprawia mnóstwo przyjemności, dostarcza bazowej wiedzy, przypomina znane fakty, inspiruje do dalszego zagłębiania się we wspaniały świat archeologii i paleoantropologii. Fascynujące, jak wiele dowiadujemy się o naszych przodkach, funkcjonowaniu w aspekcie społecznym i kulturowym, ujęciu morfologicznym i porównawczym, z różnorodnych ruin, pozostałości i artefaktów. Każde odkrycie wnosi coś nowego, poszerza horyzonty tez, podaje odmienną perspektywę, zmusza do rewizji założeń, wywraca do góry nogami dotychczasowe przypuszczenia i idee. Zmienia się sama archeologia, na przytoczonych przykładach wyraźnie widać, czym kiedyś była, a jak przedstawia się teraz, jaką formę przyjmie w przyszłości. Nie ulega wątpliwości, że wobec tajemnic i sekretów, jakie odkrywa, wciąż będzie to wyjątkowa pasja poznawania przeszłości ludzkości.  Jestem zachwycona, kiedy mogę zajrzeć przez okno historii do dawnych cywilizacji, zrozumieć reguły nimi rządzące, wyobrazić sobie ducha czasów, czy codzienność zwykłego człowieka. Zajmująco brzmią opisy świadectw tego, co było, wielką radość sprawia ich oglądanie w muzeach, czy czytanie o nich na łamach artykułów, prasy i książek. Publikacja "Zaginione miasta, prastare grobowce" jest zbiorem stu odkryć o przeszłości, odkryć, które w pewien sposób odmieniły świat. Każdy rozdział to jedno odkrycie, zrelacjonowane w skondensowanej formie, jak do niego doszło, jakie wrażenia wywołało, jaki wpływ wywarło na tezy nauki. Rys historyczny, kluczowe daty i nazwiska, jedno lub dwa zdjęcia. Oprawa graficzna przejrzysta, ujednolicona szata, wyróżnione ciekawe cytaty, dbałość o podpisy. Oś czasu obejmuje od 3,6 milionów lat przed naszą erą, czyli od kości naszych przodków, do współczesności, w tym odnalezieniu "Titanica". Książkę można czytać zgodnie z rosnącymi wskazaniami numeracji stron, ale też wybiórczo, w czym przydaje się zamieszczony na końcu indeks. Cieszę się, że po nią sięgnęłam, wielokrotnie będę do niej wracać, przyjemna dla oka, wyobraźni, wiedzy i ekscytacji odkrywania. Jeśli lubicie tego typu klimaty, zachęcam też do zapoznania się z "Zaginionym Miastem Boga Małp" Douglasa Prestona, nie przypuszczałam, że dam się tak zaangażować w poszukiwanie i odkrywanie zaginionego prekolumbijskiego miasta w dziewiczej, zdradzieckiej i nieprzystępnej honduraskiej dżungli.   bookendorfina.pl 
5;No niestety, nie rozumiem zachwytu nad tą książką.  W pewnym momencie miałam myśli WTF??? Gdzie ta zapierająca piersi opowieść???  Daję 5*, ale uważam, że mocno naciągane. 
10;Książka jest cudowna i bardzo wciągająca. Jest wiele ciekawych rzeczy w niej opisane. Uważam ją za wartą przeczytania. Można w niej znaleźć zarówno zabawne fragmenty jak i pomocne. 
4;Oczekiwałam portretu miasta, klimatu i głębi. Dostałam chaotycznie podany groch z kapustą. Erudycja autorki zamiast pomagać irytuje i przeszkadza. Bezładnie podane dziesiątki informacji i anegdot wprowadzają totalny bałagan w głowie, nic nie zostaje. Odbębnione. Napisane na kolanie. Bez konstrukcji. Bez myśli przewodniej. Bez szacunku dla czytelnika. Bez szacunku dla Wenecji, która zasługuje na coś lepszego. Dużo lepszego. 
6;Początek książki przypomina mały chaos, ale później zmienia się w typowy jesienny romans. Ciężko się też wgryźć w nią ponieważ nie jest doprecyzowane miejsce gdzie rozgrywa się akcja książki. Główna bohaterka cały czas marudzi, że nie lubi jesieni jest to na swój sposób lekko irytujące, ale Paula da się lubić. Pozytywną postacią i moją ulubioną jest Greg, który reprezentuje typ faceta opiekuńczego i idealnego. Czytając ma się ochotę na porcję pumpkin spice latte. 
6;Gratka dla najmłodszych fanów Świnki Peppy.  Do rodziców Peppy przyjeżdżają znajome kangury wraz z dziećmi. Podczas rodzinnego grilla Peppa wraz z George'm i nowo poznaną kangurzycą Kylie bawią się w ogrodzie w podskoki. Wkrótce dołączają do nich przyjaciele Peppy - Pedro Kucyk i Rebeka Królik. Okazuje się, że Kylie to mistrzyni podskoków! Wkrótce zaczyna padać deszcz i w ogródku tworzą się kałuże z błotem. Jak można się domyślić, Peppa jest zachwycona. A co na to jej nowa znajoma Kylie? Czy skakanie po błotnych kałużach okaże się równie fajne jak podskoki?  Niewątpliwym atutem książki są duże, kolorowe ilustracje. Dzieci będą zachwycone, ponieważ czytając książkę samodzielne bądź z rodzicami jakby przeniosą się w filmowy świat Peppy i jej przyjaciół. Fajnym gadżetem jest również okienko trójwymiarowe przyklejone na okładce - wystarczy ruszyć książką i już możemy obserwować, jak Peppa i Kylie radośnie skaczą w kałużach.   Opowiadanie powstało na podstawie bajki Świnka Peppa. Tytuł odcinka to "Kangurzyca Kylie". 
7;"Czasami słuszne zachowanie nie spotyka się z poklaskiem. Zdarza się, że trzeba być okrutnym dla czyjegoś dobra." ⠀ Czasem ciężko mieć swoje zdanie... Czasem ciężko bronić swoich racji. Niektórzy ulegają i idą za tłumem. Ja lubię swoją indywidualność i cieszę się, że w około mam tyle cudownych osób, które akceptują moje wybory :) A Wy macie prawdziwych przyjaciół? ⠀ Pierwsza książka Abby Jimenez przeczytana przeze mnie, ale nie ostatnia :) dwie czekają w kolejce. Kristen to niezależna kobieta, która w życiu ceni przyjaźń. Szkoda Jej czasu na mężczyzn, którzy nie rozumieją Jej poczucia humoru. Ale zawsze znajdzie go dla przyjaciół i firmy, której poświęca każdą wolną chwilę. Ma również chłopaka - Taylera, który pracuje w wojsku.  Najlepszą przyjaciółką jest Sloan, która niedługo wyjdzie za Mąż i Kristen pomaga Jej w przygotowaniach do tego ważnego dnia. Podczas tych przygotowań poznaje drużbę - Josha, ale jest między nimi wiele różnic, zbyt wiele według kobiety i to sprawia, że mężczyzna może być tylko przyjacielem. Wydaje się być proste, ale czy w życiu wszytsji jest tak, jak tego chcemy? To skomplikowane :) Jeśli nie znacie, a szukacie czegoś lżejszego, bez morderstw - polecam :) 
6;Seria o Colterze Shaw porywa wiarygodnością i powściągliwą charyzmą swojego bohatera. Jest on typem nieustraszonego surwiwalowca, który jednak nie zgrywa super bohatera, realnie ważąc ryzyko i możliwość sukcesu. Drugi tom jednak, jak to często się zdarza, jest pomostem pomiędzy tym co było, a finałem. I o ile można to ugryźć w sposób naprawdę dobry Deaverowi wyszło to nieco drętwo.  Początkowo akcja prze w bardzo fajnym tempie. Przypominamy sobie za co tak bardzo polubiliśmy Coltera, jaki z niego zaradny i empatyczny facet. Do momentu, w którym bohater trafia do ośrodka, podejrzewając, że to nic innego jak zwykła sekta. W trosce o osoby naprawdę potrzebujące pomocy wchodzi w szeregi ugrupowania, w którym każdy ma stopnie zaawansowania. Zaskakująco szybko wskakuje na kolejne szczeble w hierarchii. I wtedy wszystko diametralnie zwalnia.  Z jednej strony to rozumiem. Kto już czytał Jeffery Deavera wie, że autor podchodzi do każdego tematu z wręcz chirurgiczną precyzją. Poznajemy więc strukturę i działanie sekty odsłaniając ją płat po płacie. Niestety z drugiej strony obudziło się we mnie pewne znużenie, bo przecież, kiedy czytam o np. morderstwie, to nie oczekuję, że autor “pokaże” mi kulę przebijającą ciało centymetr po centymetrze. Oczekuję zwrotów, oczekuję akcji i reakcji. Do “Do jutra” wkradło się zbyt wiele monotonii. Coś na kształt zwykłego dnia w niezwykłym miejscu. Dzień po dniu, godzina po godzinie.  Zawiódł również sam Colter. Jest perfekcjonistą, a nie zrobił odpowiedniego researchu i nie dowiedział się tak fundamentalnej rzeczy jak to kim był Ozyrys. Zapisując się do Fundacji Ozyrys, to ogromne niedopatrzenie. Sięgał po pomoc wielu ekspertów, a nie zajrzał do wyszukiwarki. A gdyby to zrobił już na wejściu wiedziałby co na wielkim finale drogi szykuje mistrz Eli. Niby wiemy, że nie byłoby wtedy całej tej przeprawy, ale błąd jest jednak zbyt kardynalny.  Mimo wszystko kreacja bohaterów jest naprawdę dobra. Choć wiem, że mój racjonalizm odpowiadałby na słowa mistrza śmiechem, rozumiem, że wielu ludzi w potrzebie łapie się czegoś takiego jako ostatniej deski. I tutaj też się zgrałam z kilkoma postaciami w książce, dla których to były zwykłe brednie i które od początku nie wierzyły w ani jedno słowo.  Kiedy już dochodzi do akcji, to jest to naprawdę dobry poziom. Pozbawiony chaosu, precyzyjny i świetnie ułożony logicznie. Colter jest niczym żywa, czująca maszyna, która zrobi wszystko, żeby zapewnić bezpieczeństwo, ale nie działa bez namysłu ani pochopnie.  Nie mogę się wprost doczekać trzeciego tomu, który już ukazał się w Stanach pod tytułem “The Final Twist”. Shaw w końcu ruszy rozwikłać swoją rodzinną tajemnicę. Czy znajdzie odpowiedzi na wszystkie pytania? “Do jutra” jest dobrą, choć na mój gust zbyt rozciągniętą książką. Na jej plus działa to, że czyta się naprawdę szybko, bo właśnie taki styl ma autor. Sprawia, że strony pochłaniają się same. 
9;W zasadzie mogłabym ograniczyć się tutaj do stwierdzenia, że odkryłam swoją ulubioną autorkę młodzieżówek. "Blisko ciebie" to druga książka Kasie West, którą wręcz pochłonęłam w jeden dzień. Bądźmy szczerzy - autorka kupiła mnie już samym zamknięciem głównej bohaterki w bibliotece. Od razu pomyślałam, że to szalony i mało prawdopodobny, ale genialny pomysł! Przecież to marzenie każdego książkoluba, no nie?  Autumn miała spędzić długi weekend z przyjaciółmi poza miastem. W dzień wyjazdu spotkali się jeszcze w bibliotece, by popracować nad zadaniem do szkoły. Jednak zamiast świetnej zabawy ze znajomymi, czeka ją kilka dni w budynku miejscowej biblioteki. Bez ogrzewania. I o zgrozo, bez telefonu! I kiedy dziewczynie wydaje się, że gorzej już być nie mogło, odkrywa, że ma towarzysza. Jest nim nie kto inny jak Dax - chłopak ze szkoły, który nie cieszy się zbyt dobrą opinią.  Wiadomo nie od dziś, że świetny pomysł na książkę to nie wszystko. On sam nie sprawi, że to będzie hit. Potrzeba jeszcze przynajmniej dwóch składników- ciekawych i dobrze wykreowanych postaci oraz umiejętnie poprowadzonej akcji. Nie zaszkodzi również niezły styl pisania. W przypadku "Bez ciebie" mamy wszystkie te elementy. Dax jest tajemniczy, zamknięty w sobie i niechętny do nawiązywania jakichkolwiek relacji. Pochodzi z rozbitej rodziny i od lat mieszka z rodzinami zastępczymi. Autumn stanowi jego przeciwieństwo - to raczej dusza towarzystwa, udziela się w szkole i ma grupkę przyjaciół. Mierzy się też ze stanami lękowymi. Ten wątek mnie zaskoczył. Zarówno tym, że się pojawił, jak i sposobem, w jaki autorka go poprowadziła. W moim odczuciu przedstawiła psychikę Autumn w sposób bardzo udany. Nie mamy tutaj bezproblemowych nastolatków. Każdy z nich z czymś się zmaga, co sprawia, że nie są jednowymiarowi czy nierealni. Stawiają czoła prawdziwym, nietrudnym to wyobrażenia sobie problemom.  Kasie West zdaje się nie bać trudnych tematów, równocześnie wiedząc jak doskonale wymieszać je z ciepłem i dać nam historię, która jest w stanie poruszyć nasze serca, a zaraz potem je rozgrzać i wywołać uśmiech. "Blisko ciebie" ma w sobie dużo akceptacji i zrozumienia dla innych i ich problemów, ale równocześnie pokazuje, że dbanie o własne dobro jest bardzo ważne. I to wcale nie tak, że ta książka jest idealna, bo nie jest. Jednak różne drobne niedociągnięcia czy na przykład niewyjaśnienie niektórych wątków... w tym przypadku zupełnie mi nie przeszkadzały. To jedna z tych książek, której wszelkie wady, sprawiają, że jeszcze bardziej mi się podoba. Jak dobrze, że na półce czekają dwa kolejne tytuły. Już nie mogę się doczekać, aż i je przeczytam! 
8;Myślałam, że to będzie opowieść o jesieni (liście i chłopiec z grabiami na okładce dużo sugerują), a to o złych emocjach!!! Zostałam mile zaskoczona. Polecam. 
8;Książka, która mnie totalnie zaskoczyła i która ukazała mi Japonię z innej perspektywy, tej bardziej ludzkiej, bo w końcu ktoś, kto nie fascynuje się tym krajem na co dzień, nie zna mentalnej strony społeczeństwa samurajów, ich traum, przeżyć, tęsknot.   Japonia, z racji położenia geograficznego w bardzo aktywnej strefie sejsmicznej, permanentnie narażona jest na trzęsienia ziemi o różnej intensywności, które niosą za sobą mniejsze lub większe zniszczenia czy straty w ludziach. Za każdym razem jest to dramatem dla tych, którzy stracili bliskich bądź dorobek całego życia. Jednak to, co zdarzyło się 11 marca 2011 roku nie mieściło się w wyobraźni żadnego z mieszkańców tego wyspiarskiego państwa. Najpierw bardzo silne trzęsienie ziemi, a kilka minut po nim potężne tsunami, którego siły i zniszczeń nikt nie był w stanie sobie wyobrazić. Sięgające blisko 20 metrów fale rozwścieczonego oceanu zmiotło z powierzchni ziemi wszystko, co znalazło się na ich drodze, dokonując również ogromnych zniszczeń w położonej nad brzegiem morza elektrowni atomowej w Fukushimie. Ukazana przez autorkę reporterska relacja z walki pracowników tego giganta, aby nie dopuścić do ogólnokrajowego skażenia, ich determinacji, a niekiedy całkowitej bezradności, to pasjonująca i wstrząsająca opowieść.   Ale w tym reportażu najważniejszą rolę odgrywają ludzie, którzy pomimo upływu lat od tamtych dramatycznych zdarzeń, wciąż nie potrafią wyleczyć się z traum, lęków, tęsknoty za bliskimi, strachu o przyszłość, o zdrowie najbliższych, własne życie. Nie wiedzą, czy ich rodzinne strony, domy, gospodarstwa są wolne już od skażeń, czy jest sens do nich wracać. Wciąż prześladują ich duchy przeszłości, nawiedzając ich w snach, nie pozwalając na normalne życie. Niektórzy nadal szukają w oceanie kości swoich córek, synów czy żon, bo tylko wtedy będą mogli ich naprawdę pożegnać.  Najbardziej kuriozalną dla mnie historią, stał się opis porządkowania domów i gospodarstw po skażeniu atomem; jedynymi zalecanymi przez władze środkami była woda, ręczniki papierowe, rękawiczki, worki na radioaktywne odpady, ewentualnie woda pod ciśnieniem, a dalej od domu - grabie, łopaty i też worki, ale to tylko 20 metrów od domostwa.   " Kiedy w Japonii chcesz kogoś zmotywować do działania, wołasz Ganbare! – „Daj z siebie wszystko! Trzymaj się! Dasz radę!”. Od 2011 roku to okrzyk, który na zniszczonej północy Japonii słychać wszędzie. Niektórzy mówią, że mają już go dosyć." 
6;trzecia przeczytana przez mnie biografia Stalina. Najbardziej szczegółowa i najlepiej napisana. Mały minus na skacząca narrację. Konieczność absolutnego skupienia nie pozwala na zaczytanie się w tej pozycji. 
8;Historia Olivii i Dylana początkowo zaczyna się dość pospolicie. Arogancki, gburowaty szef i asystentka - brzmi jak schemat prawda? Otóż nie! Tutaj jest zupełnie inaczej. Już od pierwszych stron tej książki moja sympatia do bohaterów była naprawdę ogromna.   Olivia - miłośniczka szpilek tych od najdroższych projektantów mogłaby spokojnie za wszystkie posiadane pary mieć wybudowany swój własny dom. Nawet miała w mieszkaniu garderobę poświęconą tylko im! Niesamowite🤩  Dylan - wydaje się, że kobieciarz. Mężczyzna arogancki, pewny siebie i zaborczy. Czy napewno? Owszem, ale do czasu. Prawda jest taka, że mimo zachowania Olivii za nic w świecie nie chciał jej zwolnić (a uwierzcie, że nie ma na świecie szefa, który znosiłby takie zachowanie - no chyba, że nazywa się Dylan Clark😏)   Historia jest tą z rodzaju hate-love i nie ma tu czego ukrywać. Pokazany jest również bardzo dobrze świat maklerski, giełda. Wszystko to sprawia, że ta historia mimo pospolitego wątku robi się oryginalna.   Wspólna przygoda Olivii i Dylana zaczyna się na wzajemnym dogryzaniu sobie, sprawianiu aby jedno było zazdrosne o drugie (chociaż oboje skutecznie próbują sobie wmówić, że nic nie czują do tej drugiej osoby) aż docierają do momentu gdzie nie potrafią bez siebie wytrzymać jednego dnia.  To jest chyba jedna z pierwszych książek gdzie bohaterowie poboczni mnie nie irytowali i szczerze chyba nie było tu żadnej osoby, której wolałabym nie poznać. Przyjaciółka Olivii - Dakota i przyjaciel Dylana - John. Oboje próbowali zeswatać ze sobą głównych bohaterów. Piękne przyjaźnie!  Owszem było tutaj pare fragmentów, które podniosły mi ciśnienie, ale ostatecznie wszystko się wyjaśniało w odpowiednim momencie.  Podsumowując uważam, że to naprawdę dobry i przyjemny debiut. Polecam wam przeczytać „Szpilki z Wall Street” jeśli interesuje was wątek hate-love, giełda i życiowe wydarzenia. 
8;Jakiś czas temu przeczytałam książkę „Za zamkniętymi drzwiami”, nie zachwyciła mnie, nie potrafiłam zrozumieć fenomenu B.A. Paris. Ale jako, że trudno ocenić autora po jednej pozycji postanowiłam wtedy, że sięgnę po coś jeszcze tej autorki, żeby móc wyrobić sobie o niej zdanie. Gdy zobaczyłam wśród nowości księgarni taniaksizka.pl „Na skraju załamania” wiedziałam, że to jest ten moment, aby znów spotkać się z B.A. Paris.  Cass Anderson wiedzie szczęśliwe życie - ma przystojnego męża, który kocha ją nade wszystko, pracę którą lubi, przyjaciół, pieniądze.  Jedna burzowa noc zmienia wszystko... Cass wracając ze spotkania z przyjaciółmi zauważa samochód stojący na poboczu drogi. Dostrzega w nim siedzącą kobietę. Mimo strachu (jest noc, ulewa, a ona na pustkowiu, w lesie) zatrzymuje się i czeka, aby pasażerka auta podeszła do niej i powiedziała czy potrzebuje pomocy. Tamta kobieta jednak się nie rusza ze swojego pojazdu. Cass trochę się dziwi, ale pomyślała, że może nieznajoma wezwała już pomoc i czeka na przyjazd pomocy drogowej czy kogoś bliskiego. Rusza powoli z miejsca dając kobiecie jeszcze chwilę na zatrzymanie jej, ale nic się nie dzieje.  Nazajutrz rano Cass dowiaduje się z radia, iż na drodze wiodącej przez las policja znalazła w aucie zwłoki młodej kobiety. I ta wiadomość jest początkiem końca dotychczasowego życia Cass Anderson. O zbrodni głośno jest przez dłuższy czas we wszystkich mediach, z czasem okazuje się, że Cass znała ofiarę, dziewczyna zaczyna dostawać głuche telefony, podejrzewa, że od mordercy.  dręczące ją wyrzuty sumienia i stres sprawiają, że dziewczyna coraz częściej zapomina o różnych rzeczach, nawet bardzo istotnych. Boi się, że są to początki demencji, na którą zapadła jej matka mając zaledwie 44 lata. Cass jest tym wszystkim przerażona. Matthew, jak na dobrego i kochającego męża przystało niepokoi się stanem żony, postanawia skontaktować się z lekarzem, który aby ratować zszargane nerwy pacjentki, przepisuje jej silne środki uspokajające. Cass przesypia po nich praktycznie cały dzień. Jej pogarszający się stan trochę niepokoi najlepszą przyjaciółkę Rachel.  I to właśnie wyjście na kolację z Rachel sprawia, że Cass zaczyna widzieć wszystko w innym świetle. Lecz to co odkryje napełni ja nowym lękiem i niedowierzaniem. Jej świat kolejny raz legnie w gruzach.   Książka „Na skraju załamania” w moim odczuciu jest dużo lepsza od „Za zamkniętymi drzwiami”. Czyta się ja szybko, wciąga od pierwszej strony. Główną bohaterkę i jej oddaną przyjaciółkę polubiłam od razu. Wyobrażając sobie co przeżywa, autentycznie jej współczułam.  Im więcej stron lektury było za mną, tym bardziej nie mogłam się od niej oderwać, z dreszczykiem niepokoju brnęłam do przodu, aby jak najszybciej poznać zakończenie tej mrocznej historii. I zakończenie mnie zaskoczyło. Może nie było jakoś bardzo spektakularne, ale było dobre. I daje też przykład tego, że zemsta najlepiej smakuje na zimo.   Jeśli macie ochotę dowiedzieć się, co się wydarzyło na drodze Blackwater Lane, kto był sprawcą głuchych telefonów i jak to wszystko zniosła Cass zajrzyjcie do książki. 
9;Zadymiony klub w którym spotykają się nieumarli. Ranczo, którego właścicielem jest potwór, czy egzystencjalne rozkminy Marilyn Monroe. Charles Dickens grozy zabiera nas w podróż do krainy zła, które czai się tuż za rogiem.  Masz odwagę spojrzeć mu prosto w twarz?🤔  Już dawno nie czytałam tak nieoczywistej książki, w której strach jest tak mocno wszechobecny. Czasem jest go więcej, a czasem przemyka gdzieś z boku, ale jest i nie pozostawia Nas obojętnym.  Bardzo podobał mi się język autora- piękny i malowniczy, jego bezgraniczna wyobraźnia oraz przydymiony klimat, który tutaj stworzył. Oczywiście nie wszystkie historie podobały mi się tak samo. Jedne mnie urzekły, innych w ogóle mogłoby nie być. Najbardziej jednak kupiły mnie wszystkie króciutkie formy pojawiające się w tej pozycji. Dla mnie były mistrzostwem świata. Wydaje mi się też, że im dalej zagłębiałam się w te opowieści, tym stawały się lepsze, bardziej wysmakowane i mroczne. Ale to tylko moje zdanie.  W każdym razie ja Wam tę antologię polecam. Każdy znajdzie w niej coś dla siebie co sprawi, że pojawią się motyle w brzuchu lub ciarki na rękach. Dla mnie najlepsze były: Magiczny krąg Pistolet z II wojny światowej Ojciec i syn Na górze na dole Cała prawda o wampirach Pora na przyjęcie Nowy księżyc na wodzie  A Wielka Trójka to: Miłość, nienawiść i piękne morze na wysypisku Jestem twoją potrzebą Powołanie 
10;Pozycja luźno nawiązująca do uniwersum Ojca chrzestnego. Pojawiają się Michael Corleone i Peter Clemenza, jednak ich obecność jest mocno peryferyjna, o marginalnym znaczeniu. Tak naprawdę opowiedziana jest historia życia i działalności Salvatore Guiliana. W rzeczywistości nazywał się Salvatore Giuliano, w latach czterdziestych był sycylijskim separatystą - pomieszaniem bandyty, Robin Hooda, idola nastolatek tudzież bojownika podobnego w konstrukcji do naszych niezłomnych i wyklętych. Kradł, porywał dla okupu, mordował, ale swą działalność kierował głównie przeciwko władzom, bogaczom, mafii. Wspierał zaś biedny lud sycylijski i dążył, przynajmniej na sztandarach, do stworzenia jak najdalej idącej autonomii sycylijskiej. Oczywiście nie dożył sedziwego wieku, choć niemal przez dekadę wydawał się nieśmiertelny. Wokół jego osoby narosło mnóstwo legend i mitów, również na temat okoliczności śmierci (wg. niektórych jedynie domniemanej) pojawiły się rozmaite spekulacje.  W powieści Puzo, Salvatore jest z jednej strony idealistą, z drugiej osobą przemyślną i mocno stąpającą po ziemi, autor go lubi i rozumie. Drugim istotnym bohaterem jest Sycylia, jej historia, kultura, realia, stosunki społeczno-gospodarcze, wreszcie krajobraz. Można tu odnaleźć wielką dozę sympatii do człowieka, choć chyba nie znajdziemy postaci bez skazy, oraz do "małej ojczyzny". Po stronie bohaterów negatywnych pojawiają się w oczywisty sposób establiszment, instytucje państwowe, kościół czy w końcu mafia. Wszystkie te podmioty są ze sobą ściśle powiązane i są różnymi twarzami tej samej zgnilizny. W efekcie powstało dzieło bardzo spójne, wciągające z jednej strony wartką akcją, z drugiej znakomicie skonstruowaną obserwacją ludzi i świata w którym żyją. Jest to proza dojrzała, ale swobodna, taka która na nic się nie sili. Lektura jest dużą przyjemnością.  "Czynił dobro starając się nie wyrządzić większych szkód"  Wysłuchałem w świetnej interpretacji Roberta Jarocińskiego.  Doskonała rzecz. 10/10 
7;W książce został poruszony niesamowicie ważny temat dotyczący obecnych zachowań nastolatków w powiązaniu z mediami społecznościowymi. Książka bardzo poruszająca i dająca do myślenia. 
8;Zapominalska wiewiórka z ADHD, dobre, naprawdę dobre :D 
7;Drogi Czytelniku...  Na wstępie chcę zaznaczyć, iż jest to powieść skierowana raczej do pełnoletnich miłośników literatury, ponieważ zawiera między innymi sceny erotyczne.  Kłamstwa? Niestety. Problemy? Cóż... Ucieczka przed...? Tak. Niebezpieczeństwo? Będzie. Namiętność, pożądanie? Obecne. Między innymi właśnie to, tym razem sama, serwuje nam Lilka Płonka w swojej książce pod tytułem „Mala M. 2”.  Jaki osiągnęła efekt? By poznać odpowiedź na to pytanie, jak zawsze odsyłam do lektury, książki oczywiście. Jest to drugi to przygód Mali.  Wspaniale było przenieść się do świata Mali (Malwiny), Pawła, Piotra, Zuzy, Krzysztofa, Wieśka, Mariana, Zdzicha, Eli, Krzysztofa, Grzegorza, Alicji, Moniki, Artura, Michała, Beaty i innych.  Na pewno zastanawiacie się jakie są moje odczucia po lekturze. Już odpowiadam.  Po pierwsze, bohaterowie. Są dobrze wykreowani i zróżnicowani. Czegoś mi w nich jednak brakowało. Muszę przyznać, że nie polubiłam tu praktycznie nikogo, nawet Mali i Zuzy (chociaż chwilami było blisko).  Po drugie, fabuła. Nie chcę nikomu zdradzać tu szczegółów, jednak powiem, że zdecydowanie nie jest to prawdziwy rollercoaster, przynajmniej dla mnie, chociaż akcja rozkręca się dość szybko a potem nie będzie spokojnie. Autorka i tym razem nie serwuje nam emocji sporymi porcjami. Trochę brakowało tu zaskakujących zwrotów akcji, wywoływania w nas skrajnych uczuć lecz nie problemów, którymi obarczone są na każdym kroku nasze persony, zwłaszcza Mala.  Po trzecie, styl. Książka napisana jest lekko i przyjemnie dla oka, dzięki czemu czyta się ją bardzo szybko i łatwo. Przyznaję za to małego plusika.  Po czwarte, sceny erotyczne. Są wyważone, można bez problemu przez nie przebrnąć. Leci za to mały plusik.  Powieść jest lekką lekturą do poduszki.  Opowieść pokazuje, że ślepe ufanie najbliższym nie zawsze wychodzi nam na dobre...  Książka, mimo iż praktycznie czyta się sama to równocześnie nie do końca mnie wciągała, nie zawsze sprawiała, że chciałam być częścią życia naszych bohaterów i nie opuszczać go aż do końca. A szkoda, był ku temu potencjał...  Autorce dziękuję za tę przygodę. Ten tom mimo wszystko podobał mi się bardziej niż pierwszy.  Znowu czegoś mi tu brakowało, mam nadzieję, że kolejny tom będzie troszkę lepszy (tak, wszystko wskazuje na to, że Mala jeszcze coś zmaluje)...  Ogólna ocena - 7/10. :) Warto po nią sięgnąć.  Pozdrawiam, Iza. 
4;Taka dziwna ta książka była. Nie wiem, może po prostu nie moje klimaty. Nie była zła, ale jakoś tak sposób jej pisania nie do końca mi podszedł.  Autor porusza bardzo ważne kwestie, ale robi to w taki trochę, jak dla mnie męczący sposób, ni to opowieść, ni to reportaż. Można dowiedzieć się wielu ciekawych rzeczy o funkcjonowaniu kobiety w świecie koreańskim, o tym, jak męski punkt widzenia tam dominuje, ale czy coś z tego wynika?  Można przeczytać. 
8;"Narcyz i Złotousty" to książka napisana w 1930 roku przez Hermana Hessego pod wpływem śmierci jego przyjaciela Hugona Balla. Jerdnocześnie jest to powieść, która powstała po "Wilku stepowym" i jest zupełnie inna w odbiorze. Mi kojarzy się z wędrówką przez życie, jak to miało miejsce w "Siddhartcie".  Tym razem autor pokazuje ogólny konflikt pomiędzy życiem ascetycznym, skoncentrowanym na odgórnie ustalonych wartościach, a życiem energicznym, pełnym pasji i zmysłowości. Przedstawicielami tych dwóch różnych rzeczywistości są mnich Narcyz i jego uczeń Złotousty, a akcja dzieje się w Średniowieczu.  Narcyz dąży do swojego rozwoju poprzez pracę nad sobą. Kształci swój umysł, będąc jednocześnie zdyscyplinowanym wobec swojego ciała. Ogranicza kontakty towarzyskie, przyjmuje niewygody posłania, krótki sen, małą ilość jedzenia po to, żeby wejść na wyższy poziom rozwoju duchowego. Wciąż jest pogrążony w modlitwie i pracy.  Alter ego Narcyza to Złotousty, który dosyć szybko odkrywa, że nie spełnia się klasztorze i woli czerpać z życia garściami. Porzuca klasztor dla kobiety, (a potem kolejnych kobiet) by wejść w świat zmysłów. W czasie swojej podróży doświadcza też innych emocji, zarówno tych pozytywnych jak i tych złych, związanych z dżumą, pogromem Żydów czy własnoręcznym dokonaniem zbrodni. Moralność interpretuje po swojemu.  Hessemu nie udaje się rozstrzygnąć tego konfliktu, wydaje się, że każdy z bohaterów może osiągnąć pewien stopień zadowolenia idąc swoją drogą, chociaż z ust Narcyza wychodzi zdanie, że mimo iż ludzie intelektualiści na pozór kierują ludźmi zmysłowymi, to są od nich biedniejsi w doświadczenia. Są pozbawieni siły miłości i zdolności przeżywania. Jednakże każda grupa może być narażona na klęskę. Myśliciele są pozbawieni przestrzeni w swoim zdyscyplinowanym świecie i to w pewnym momencie może być dla nich duszące. Nagle będą zmęczeni tymi narzuconymi nakazami, zakazami czy granicami. Natomiast ludzie pozbawieni zahamowań w pewnym momencie mogą zatracić się w świecie zmysłów. Obydwa światy są zupełnie inne, a ich przedstawicielom nie uda się nigdy całkowicie dostosować do tych drugich. Pozostaje wzajemne poznawanie, przenikanie i uzupełnianie się. Jak widać na przykładzie Narcyza i Złotoustego, przyjaźń i szacunek między tak innymi światami jest możliwa.  Jestem fanką Hermana Hessego, więc jak zawsze serdecznie polecam tą klasyczną literaturę. 
9;Trafiłam na tą książkę przez przypadek i zaczęłam czytać tylko dlatego, że nie zdawałam sobie sprawy ile ma stron. Nie czytałam opisu ani komentarzy. Omijam grube książki szerokim łukiem. Ta historia tak mnie wkręciła, że przeczytałam ją w trzy dni. Znacie to, kiedy mówicie sobie jeszcze tylko jeden rozdział, a potem z przekrwionymi oczami budzicie się do pracy, bo bynajmniej to jednak nie był jeden rozdział?  Czytelnik zostaje wprowadzony w cudowny świat, w którym bardzo szybko można się odnaleźć. Całość przeczytałam z zapartym tchem. Akcja wciąga od pierwszej strony, szybko się jeszcze bardziej rozkręca i nie puszcza do samego końca. Niesamowicie wykreowane postacie. Ważnymi wartościami jest przyjaźń honor i rodzina. Nie jest to książka typu Zmierzch więc jeżeli trafiły tu osoby poszukujące romantycznej relacji to od razu mówię że takiej nie znajdą, ale za to gigantyczną dawkę przygody, akcji i dreszczyku emocji :) 
8;Ciekawe pokazanie wojny ze strony niemieckiej dziewczyny, córki piekarza, która w czasie wojny wchodzi w dorosłość. W fabułę wpleciono wątek lebensborn, o którym bardzo mało się mówi, a którego tragiczne skutki odczuwały niemieckie kobiety, a potem ich dzieci. Z drugiej strony czasy współczesne i współczesne problemy, zawirowania rodzinne, problem uchodźców, samobójstwo i trauma rodziny.  Mnóstwo wzruszeń i emocji. Polecam. 
8;Rewelacyjna! Spektakularnych akcji tu co prawda nie ma, ale śledztwo, postacie i cały swiat przedstawiony sprawiają, że tej książki po prostu nie można przestać czytać. Nawet nie wiedziałam kiedy upływały kolejne godziny. Autorzy konstrułowali fabułę tak, że chciało się więcej i więcej. Główny bohater irytujący i fascynujący zarazem. Ciekawa jestem dalszych jego przygód. 
8;Bardzo wartościowa pozycja ze świetnej serii "Wojny dorosłych - historie dzieci". Wzruszająca historia trójki rodzeństwa z Doniecka, która wraz z rodzicami przeprowadza się do Polski. Narracja, poprowadzona z wielkim wyczuciem, słowami głównego bohatera - Romka, który chodzi już do 3 klasy w piękny sposób, dostosowany do młodszego odbiorcy, kreśli niełatwy temat wojny, przymusu opuszczenia domu czy odnalezienia się w nowym miejscu, szkole, kraju, Wyjątkowe ilustracje Macieja Szymanowicza dopełniają znakomicie tę pozycję. Na jej podstawie przeprowadziłem zajęcia w klasach I-III i wielu czytelników ruszyło do biblioteki, by wypożyczyć książki z tej serii, a to o czymś świadczy. 
8;Ależ ja czekałam na tą książkę! Po pierwszej zapowiedzi czułam, że to historia jakby napisana dla mnie. Pierwotnie wydana w roku 1926 kusiła obietnicą wyjątkowego klimatu i jednocześnie przygodą młodej bohaterki, która może skrywać pewne morały. Z wielkimi oczekiwaniami sięgnęłam więc po "Tajemniczego opiekuna" i... wcale się nie zawiodłam!  Jean Webster może pochwalić się bogatym literackim bagażem, ja jednak nie miałam nigdy wcześniej okazji poznać jej książek. Szkoda, ponieważ po szybkim researchu myślę, że mogłabym bez problemu odnaleźć się w jej wszystkich opowieściach, ale to już temat na inny czas. Skupiając się na samym stylu autorki muszę przyznać, że jest on lekki i bardzo obrazowy, ale najbardziej zaskoczył mnie natłok przeróżnych emocji, które towarzyszyły mi podczas czytania a które okazały się bardzo trafione.  Poznajemy losy siedemnastoletniej Agaty Abbot, która całe swoje życie spędziła w Domu Wychowawczym im. Johna Griera. Jej los odmienił się za sprawą talentu literackiego odkrytego przez jednego z opiekunów placówki. Za sprawą hojnego datku Agata może kształcić się w cenionym college'u a chociaż tajemniczy darczyńca chce pozostać anonimowy, czeka na comiesięczne raporty z postępów dziewczyny. Ta, w barwnych i humorystycznych epistołach, wywiązuje się ze swojego obowiązku jednocześnie rozmyślając jak odkryć jego prawdziwą tożsamość.  Agata to młoda dziewczyna, która ma swoje zdanie na wiele tematów, ale zmienia się ono jak w kalejdoskopie. Traktowałam ją trochę z przymrużeniem oka, ale jej kreacja jest urocza i słodka, więc moja słabość do dziewczyny nie pozwalała mi złościć się na jej lekkomyślność. Historia głównej bohaterki to barwna i malownicza opowieść o troskach życia, o sile przyjaźni a także miłości (pojawi się bowiem pewien uroczy wątek romantyczny), która dedykowana jest dla czytelnika w każdym wieku. Co prawda powieść nie może pochwalić się rozbudowaną fabułą ani dynamiczną akcją, ale jest niej coś tak urzekającego, że mimo wszystko ani na moment nie miałam ochoty rozstawać się z lekturą.  "Tajemniczy opiekun" może pochwalić się pięknym wydaniem i dorównującym mu wnętrzem. Książka ponadczasowa, ponieważ pielęgnuje wartości przyjaźni, rodziny oraz miłości. Szczera w przekazie, błyskotliwa oraz zabawna kusi czytelnika przygodami młodej i otwartej na życie bohaterki. Jestem zauroczona powieścią Jean Webster i jednocześnie przekonana, że wrócę do niej nie jeden raz. Tymczasem ogromnie Wam ją polecam, bo to historia, którą wielu z Was pamięta z czasów dzieciństwa i dziś nadeszła dobra pora, by ją sobie przypomnieć. 
7;Samantha Towle już jakiś czas temu wskoczyła na listę moich sprawdzonych autorek i z niecierpliwością wypatrywałam kolejnego jej dzieła. Kiedy "Dawny przyjaciel" zagościł już w nowościach od razu zabrałam się za lekturę z nadzieją, że i tym razem autorka mnie nie rozczaruje. Czy moje oczekiwania zostały spełnione?  Owszem. Trafiłam na lekturę w odpowiednim czasie, ponieważ potrzebowałam czegoś lekkiego, przyjemnego i niezobowiązującego jednocześnie a właśnie taka jest najnowsza lektura Towle. To pierwszy tom serii wprowadzającej nas do świata muzyków, więc podejrzewam, że z tomu na tom będzie co raz lepiej, ale skupiając się na aktualnej powieści przyznaję, że to najlepszy wybór dla wszystkich romantyczek, które lubią połączenie wątków romantycznych z muzyką w tle.  Tru Bennett miała kiedyś przyjaciela, który złamał jej serce. Od tego czasu minęło jednak dwanaście lat i wydawać by się mogło, że rany się zagoiły. Jednak przeszłość wróciła w nieoczekiwanym momencie, ponieważ Tru będzie musiała przeprowadzić wywiad z niepokornym, uwielbiającym pakować się w kłopoty członkiem słynnego zespołu muzycznego Jake’m Wethersonem. To on był jej przyjacielem, to on odrzucił jej miłość, to on na nowo wkroczy do jej życia. Jednak Tru ma chłopaka u swojego boku a Jake pewnie jej wcale nie pamięta, więc na horyzoncie nie powinno być widać żadnych kłopotów, prawda?  Słodko-gorzka lektura z naciekiem na romantyczne problemy głównych bohaterów opowiada o drugich szansach, sercowych wyzwaniach oraz muzyce, która jest lekiem na wszelkie zło. Tru okazała się niestety najsłabszym punktem powieści, ponieważ jej brak zdecydowania przyprawiał mnie o ból głowy, ale Jake rekompensował jej rozchwianie emocjonalne, ponieważ bił od niego szczery urok osobisty. Ich opowieść nie jest oryginalna, opiera się bowiem na starych, utartych już motywach, ale jeśli podejdziecie do lektury bez większych oczekiwań i z nastawieniem na lekką, niezobowiązującą miłosną rozgrywkę - będziecie bawić się naprawdę dobrze a wiem to z własnego doświadczenia.  "Dawny przyjaciel" to prosta lektura z dość irytującą główną bohaterką, ale za to z cudownym i pełnym uroku głównych bohaterem. Książka na jeden, góra dwa wieczory, której zadaniem jest umilić nam czas i pozwolić oderwać myśli od trosk dnia codziennego. Jeśli ciągnie Was do wszelkich romantycznych historii - tej lektury również nie możecie przegapić. Osobiście bawiłam się naprawdę dobrze i chociaż Tru dawała mi popalić swoim niezdecydowaniem to podobał mi się sam pomysł oraz wykonanie motywu miłosnego i muzyki na drugim planie. Aż jestem ciekawa co autorka wymyśli w kolejnych tomach! 
4;Nie przekonała mnie ta opowiastka. Że niby zwierzęta w lesie Boże Narodzenie, kolędy, prezenty itp? Eeeeee.... 
10;Osobiście książka bardzo, bardzo mi się podobała. Pochłonęłam historię Tessy i Hardina w niespełna 38 godzin. Książka ma niekiedy lekkie niedociągnięcia, ale uważam w mojej opinii, że jest warta uwagi. Postacie są dobrze wykreowani, a akcja w książce nie dzieje się za szybko. Polecam ją gorąco, dla każdej nastolatki, a przedział wiekowy to zdecydowanie 16+. 
7;Zabrałam się za tę książkę, bo zazwyczaj czytam zupełnie inne rzeczy i potrzebowałam odmiany, czegoś lżejszego.  Bardzo przyjemna pozycja, idealnie wypełniła kilka wieczorów. Historia jest nietypowa, przedstawiona w ciekawy sposób. Bohaterowie są bardzo charakterystyczni, szczególnie polubiłam Leona - ciepły, miły i uroczo niezdarny.  Być może skuszę się na inne dzieła tej autorki. 
10;May Shannon wraz z bratem przeprowadzają się do nowego miasta i zaczynają nowe życie. Pewnego dnia dziewczyna staje się świadkiem wypadku samochodowego i ratuje z niego Jase'a Calloweya. Czy te działania zakłócą jej spokój? Dodatkowo kobieta zaczyna dostawać dziwne wiadomości... Kto za tym wszystkim stoi??  Powiem Wam szczerze, że nie spodziewałam się że ta książka tak mi się spodoba. Podeszłam do niej jak pies do jeża. Nie wiedziałam czego mam się spodziewać mimo że opis mnie zaintrygował.  Mamy tutaj obyczajówkę z elementami kryminału co było świetnym pomysłem. Jesteśmy wciągnięci w fabułę od pierwszych stron książki. Nie jesteśmy w stanie domyślić się zupełnie niczego. Gdy czytałam powieść zaczęłam podejrzewać dosłownie wszystkich o prześladowanie i zastraszanie May. Do Jase podeszłam dość sceptycznie. Dlaczego? Nie chciał w ogóle rozmawiać o sobie, wypytywał May o przeszłość, problemy, pracę mimo że sam nie zdradził jej podstawowych informacji o sobie..  Akcja z każdym rozdziałem nabiera tempa. Wypadek, śmierć bliskich osób, praca to tylko niektóre sytuację, które znajdziecie w tej książce. Jeśli ją zaczniecie nie będziecie chcieli jej odłożyć więc zaopatrzcie się w czas na przeczytanie jej w całości.  Mimo że przeczytałam ją kilka dni temu to cały czas mam ją w pamięci. Mam wrażenie że zawładnie rynkiem czytelniczym. Koniecznie zapiszcie sobie tą perełkę na liście must read.   Kamila 
10;Faith McMann miała wszystko. Kochającego męża, dwójkę cudownych dzieci, lubianą pracę, lecz pewnego dnia zostaje w domu związaną i zakneblowaną rodzinę. Włamywacze mordują męża Faith i porywają jej dzieci. Gdy nie może patrzeć na nieporadność policji postanawia zacząć swoje dochodzenie by znaleźć dzieci i zemścić się na mordercy męża. Nie wie, że próbuje walczyć z handlarzami ludźmi. Nikt nie jest świadomy, że matka walcząca o swoje dzieci jest jedną z najniebezpieczniejszych.  Wolicie długie leniwe weekendy czy jesteście osobami bardziej aktywnymi? Ja osobiście lubię czasami poleniuchować tak jak na początku listopada, gdy miałam taką możliwość. Z mojego lenistwa konsekwencją była przeczytana cała książka w jeden dzień. 🙈 Nie wiem jak to się stało, ale nie potrafiłam jej odłożyć i nawet nie chciałam. W tej książce akcja zaczyna się dosłownie od pierwszych stron i wtedy nie jesteśmy w stanie zostawić jej na półce, mieć świadomość że nie wiemy co się wydarzyło dalej. Lubię bardzo książki, w których są porwania, walczące matki jak i budowanie napięcia. Czytając tą powieść siedziałam jak na szpilkach.. Była bardzo emocjonująca i trzymająca w napięciu. Jest to pierwszy tom serii i jestem pewna, że skończę tę trylogię, bo muszę wiedzieć co będzie dalej 🙈 Koniecznie ją przeczytajcie. Jest to książka idealna dla osób, które lubią świetnie, trzymające w napięciu thrillery.  Polecam całym sercem Kamila 
7;Basia przechodzi przez bardzo ciężkie chwile, aby odciąć się od smutnych myśli całkowicie oddaje się pracy w sklepie paperniczym. Zawsze może też liczyć na wsparcie przyjaciółki, która zrobiłaby dla niej wszystko. Pewnego dnia Basia spotyka starszą Panią, która żyje w fatalnych warunkach. Kobieta bez wahania decyduje się pomóc staruszce. Nie ma pojęcia, że los uśmiechnie się także do niej samej.   Może ta książka nie porwała mnie tak bardzo jak zeszłoroczna świąteczna propozycja od autorki, ale moim zdaniem wspaniale wprowadza w ten świąteczny klimat. Jest pełna ciepła, troski, wsparcia i zrozumienia dla drugiej osoby. Sprawi, że poczujecie w sercu takie ciepło, które na moment Was rozczuli. Ja uwielbiam takie historie, uwielbiam na chwilę oderwać się od problemów i przeżyć takie emocje. Książka nie jest jednak przesłodzona, jest w tym wszystkim bardzo życiowa. Pojawiają się problemy i to te najtrudniejsze, emocje, z którymi nie sposób sobie poradzić. Jak zachowają się bohaterowie? Jak bardzo dotknie ich los? Przeczytajcie sami i dajcie się porwać tej historii. Myślę, że może na nowo obudzić w Was emocje, które na co dzień są gdzieś głęboko ukryte. Ja bardzo fajnie spędziłam przy niej czas. Może oczekiwałam ciut więcej, ale jestem zadowolona z lektury i usatysfakcjonowana zakończeniem. 
8;Moje pierwsze spotkanie z piórem rosyjskiej królowej kryminału i całkiem udane. Mimo że to jeden z tomów serii, nie czułam się pogubiona - sprawa zabójstw zaczyna się i kończy w tym tomie, więc fabuła jest jasna. Ginie młoda aktorka, potem kobieta medium, a na końcu młoda żona biznesmena... Wszystkie ofiary łączy styczność z rodziną owego biznesmena. On i jego siostry są pełni tajemnic... Detektyw Kamieńska leczy chorą nogę w domku na wsi, ale i tak włącza się w śledztwo, wspierając kolegów z wydziału.  Pióro autorki przypadło mi do gustu, choć nieco zaskoczyło. Jest mało "kobiece", pozbawione emocjonalnych opisów, niuansów dotyczących uczuć itp. Trochę nie pasowała mi narracja w trzeciej osobie, ale z czasem przywykłam. Przemyślana fabuła, wciągająca intryga. Wszystko spójne. Problemem dla mnie okazały się imiona i nazwiska bohaterów - autorka raz używa różnych zdrobnień, a raz pełnego imienia i strasznie mi się to mieszało - to jednak rosyjskie imiona, nie znam ich, co powodowało, że nie raz myślałam, że chodzi o kogoś innego :-)  Polecam fanom kryminałów klasycznych. Bez krwawych scen, psychopatycznej fabuły itp.  Asia 
6;Moje czwarte spotkanie z autorką i jeśli chodzi o książki, które wyszły spod jej pióra, "Jej piękna twarz" pozostaje moim niedoścignionym faworytem.  Przyjemnie, szybko się to czytało, chociaż momentami powiewało nudą (Harding ewidentnie ma tendencję do bardzo wolnego budowania napięcia, nie da się ukryć, że jej utwory nie obfitują też w przesadną ilość akcji). 
10;Dwoje ludzi spotyka się na życiowym zakręcie. Czy te wydarzenia przyniosą coś dobrego? Elle samotnie wychowuję swojego syna. Ledwo wiążą koniec z końcem. William walczy z demonami przeszłości. Swoim zachowaniem wzbudza zainteresowanie mieszkańców. Czy połączenie tej dwójki pomoże im wzajemnie ze swoimi słabościami? Gdy tajemnice wyjdą na jaw nic nie będzie takie same.  Czytacie książki świąteczne? Jeśli tak to kiedy zaczynacie je czytać? Ja osobiście mogę czytać takie powieści przez cały rok, nie ma dla mnie różnicy że może być środek lata.🙈☀️ Gdy dostałam możliwość zrecenzowania najnowszej książki Richarda Paula Evansa od razu się zgodziłam. Uwielbiam jego twórczość, jeszcze nigdy się nie zawiodłam. Tym razem było tak samo.  Gdy dyskutuje o twórczości autora zawsze mam w głowie myśl że jego powieści są przemyślane. Nie ma w nich chaosu. Autor wie co chce nam przekazać poprzez tekst i udaje mu się to perfekcyjnie. "Ulica Noel" jest lekka a zarazem dość trudna ale uważam że konieczna na rynku. Syn Elle jest ciemnoskórym chłopcem. Od najmłodszych lat musi zmagać się z prześladowaniem. Jest to bardzo współczesny temat rzadko poruszany w książkach co jest dla mnie świetną opcją. Sposób przekazania problematyki osób z innym kolorem skóry jest tutaj delikatnie ale wyraziście pokazany.  Przez książki Richarda się płynie. Chcemy być w świecie przez niego ukazanym. Cenie go jako autora i uważam że jego książki są perełkami na rynku wydawniczym. Nie zliczę momentów gdy bolały mnie policzki od uśmiechania się.. Cudowna powieść.  Nie mam wątpliwości że jest świąteczną powieścią, pełną miłości, empatii i zrozumienia.  Koniecznie przeczytajcie tą książkę. Jest fenomenalna!  Jeśli masz przed sobą właśnie tą książkę to wiedz, że zazdroszczę Ci. Zazdroszczę Ci emocji jakie przeżyjesz czytając ją, zazdroszczę Ci niewiedzy zakończenia.. Zazdroszczę Ci ze jest jeszcze przed Tobą.🥺  Koniecznie dajcie znać czy planujecie książkę " Ulica Noel". Ja was gorąco zachęcam do zapoznania się.  Kamila 
9;On pragnie jej śmierci, ona jego. Czy wspólny wróg sprawi, że podejmą współpracę? Dominik wraz z ojcem prowadzą nietypowy biznes – są płatnymi zabójcami. Najnowsze zlecenie to czteroosobowa rodzina Grabowskich. Marysia Grabowska to beztroska dwudziestolatka, której życie zmienia się w piekło, gdy zamaskowani mężczyźni atakują dom jej rodziców. Dziewczyna cudem unika śmierci. Wie, czym zajmuje się jej familia, więc nie chce iść na policję. Postanawia dowiedzieć się, kto i dlaczego chciał ich zabić. Tymczasem Dominik próbuje odnaleźć Marysię, żeby naprawić swój błąd i dokończyć zadanie. W innym wypadku sam wpadnie w poważne tarapaty. Żadne z nich nie jest świadome, że mają wspólnego wroga, a prawda o rodzinie Grabowskich jest zupełnie inna, niż podejrzewają…  Nie miałam w planach tej książki. Widziałam ją dosyć często na bookstagramie, ale nie widziałam konieczności po nią sięgać. Gdy dostalam właśnie wyzwanie na moim prywatnym koncie w akcji #rzucamwyzwanie od @zakreconaa_19 postanowiłam jeszcze w tym roku po nią siegnąć.  Pierwsze rozdziały mocno mną wstrząsnęły. Gdy czytałam że w wieku 13 lat życie Dominika zmieniło się w dobrze płatny interes w który wciągnął go ojciec wiedziałam że nie będzie tak spokojnie jak przewidywałam.  Mimo doświadczenia popełniają błąd podczas jednej akcji co ciągnie za sobą wiele konsekwencji i których wam nie powiem.  Nie spodziewałam się po takiej niepozornej (dla mnie) książce takich zwrotów akcji. Nie znam autora i nie widziałam czego mogę się spodziewać. Otrzymałam świetny, trzymający w napięciu kryminał. Przeżywałam wraz z bohaterami wyścig z czasem. Pierwszy raz byłam po stronie złej mocy 🤭 Zakończenie mną wstrząsnęło. Zupełnie się jego nie spodziewałam i było mi trochę smutno że tak to się skończyło. Przez książkę się płynie. Czyta się bardzo szybko i z zaciekawieniem. Polecam każdemu.   Kamila 
5;Książkę przeczytałam jakiś czas temu, jednak dużo pamiętam z fabuły. Znaleziono dwie walizki, w środku szczątki osób. Kto zabił, jaki był motyw? Erika Foster postanawia rozwiązać tę zagadkę. Właściwie czytając, dowiedziałam się, że jest to kolejna część cyklu opowieści o tytułowej detektywce słowackiego pochodzenia. Nie ukrywam, że w tym momencie trochę mniej wygodnie się czytało, ze względu na to, że w trakcie powieści następowały czasem nawiązania do poprzednich książek, chociaż nie były one bardzo wyraźne.  Bohaterowie moim zdaniem mocno średni, miałam wrażenie jakby wyjęci z serialu kryminalnego, który włączamy sobie do najgorszej czynności na świecie- prasowania. Główną bohaterkę dało się lubić, kibicowałam jej w trakcie śledztwa.  Niestety moim zdaniem włączenie historii morderców było niepotrzebne i zepsuło przynajmniej mi w znaczny sposób lekturę. Często denerwowałam się, kiedy z ich perspektywy widać było rzeczy, które w bardzo prosty sposób doprowadziłyby od razu do ich schwytania, a które z perspektywy detektywów były kompletnie niewidoczne. Finał nie zaskoczył mnie w szczególny sposób, można go było przewidzieć. Niemniej samo czytanie przebiegało sprawnie, dzięki krótkim rozdziałom, zazwyczaj zakończonym w taki sposób, że nie chciało się przerywać lektury.  Ostatecznie spędziłam razem z ''Z zimną krwią'' przyjemnie czas. To idealne czytadło na jesienne wieczory. 
6;Gdyby nie ten schemat: on i reszta świata, a na pewno on i reszta policji. Gdyby nie te koszmarne uproszczenia: on zastępuje całą policję, której nie pozostaje nic innego, jak być na jego - geniusza - usługi. Gdyby nie ta wymuszona, a więc sztuczna lekkość. Gdyby nie wymuszone silenie się na humor. Gdyby nie katowanie Czytelnika pseudo-współczesnym językiem (błagam, nigdy więcej słowa smarciak!). Gdyby on nie był tak przystojny, że marzeniem każdej baby (jedynym marzeniem) jest zaciągnąć go do łóżka itd., itd., itd., itd., byłaby to świetna książka. Bo potencjał jest - podtrzymuję swoją opinię po przeczytaniu pierwszej książki Państwa Dębskich - to najlepsze kryminały wśród współczesnych polskich kryminałów. Trzymam więc za Autorów i za nas - czytelników mocno kciuki, z głęboką wiarą, że będzie lepiej. Czy czytać? Tak, bo czyta się mimo wszystko dobrze i z zainteresowaniem, potykając się tylko o te koszmarne uproszczenia. Na listopad, jak znalazł. 
6;Ta książka nie była zła, fajna historia, lekkie pióro, całkiem przystępne dialogi, brak rozhisteryzowanych bohaterów, całkiem logiczne decyzje i ruchy. Generalnie w porządku. Ale trochę mnie przynudziła.  Początek dobry, zaczęło się fajnie, ale w połowie przerwałam czytanie na chwilę i książka była mi tak obojętna, że wróciłam do niej dopiero po tygodniu, w ogóle nie czułam, że muszę ją kontynuować i dowiedzieć się co dalej, bo po prostu domyślałam się, co się wydarzy. 
5;Przeczytałem trzy tomy serii o komisarzu Przygodnym , zatem czas na jakieś podsumowania . Zacznę od "Przepustki do męskości" , która tak jak pozostałe nie jest arcydziełem , ale dopiero w trakcie czytania tej ostatniej części zauważyłem , że autor świadomie lub nie , napisał pierwszy cykl literacki , który można by określić maskuliniztycznym . Analogia do podobnych powieści feministycznych nasuwa się sama ; tam dobre i uczuciowe kobiety są poniżane , oszukiwane i wykorzystywane przez złych i okrutnych mężczyzn . Jednak to tylko pół prawdy . To co zdarzyło się w życiu pana Przygodnego , to coś co powtarza się w wielu małżeństwach . On zakochuje się w niej , ona przyjmuje jego zaloty . On bierze ślub z inteligentną , ciekawą życia intelektualistką , zadbaną i pociągającą . Jest pewien , że ona kocha tylko jego i nikogo więcej , tak jak on ją . Gdy przychodzą na świat dzieci on bez żalu oddaje im swoje miejsce w kolejce do uczuć żony . Przecież jest ich tatą . Mijają lata , a on naiwnie myśli , że te cudowne chwile i uniesienia z początku ich związku powrócą gdy dzieci dorosną i zaczną swoje samodzielne życie . Powróci bliskość i pożądanie , ale tak nie jest . Był lojalnym , uczciwym mężem , przykładnym ojcem . Czekał na ten nawrót uczuć dwadzieścia lat z okładem , ale to dla niej to nie jest istotne . Jest oziębła , obojętna , wcale nie zabiega o odnowienie więzi , odczuwa tylko pustkę po "utracie" dzieci , a jego traktuje jak coś co do niej należy , automat do wynoszenia śmieci . Po rozwodzie dalej nie rozumie , że to ona go porzuciła , a nie on ją . Jej reakcja na nowy związek byłego męża potwierdza tylko , że niczego nie rozumie . Znamienne jest , że wszyscy współczują kobiecie , która poślubiła przystojnego i czarującego chłopca , a przyszło wieść jej życie z otyłym , leniwym i chamowatym typem . To dziwne , że mężczyzna , który ożenił się z piękną , intelektualistką lubiącą seks nie budzi współczucia , gdy musi znosić życie u boku aseksualnej i nieatrakcyjnej partnerki , której macierzyństwo stłumiło inne uczucia .  Takich historii o nieszczęśliwej miłości mężczyzn w książkach u pana Pollaka jest więcej : Niespełnione uczucie bezdomnego z drugiego tomu . Nauczyciel , który z miłości popełnia zbrodnię . Zdradzony i skrzywdzony kochanek , który morduje z nienawiści . Lekarz który dla ratowania życia ukochanej poświęca swoje i londuje w więzieniu . Mężczyzna tłamszony w małżeństwie przez żonę i córkę . Nawet mizoginizm Kuriaty , jest wynikiem jakiegoś bliżej nieokreślonego przez autora zawodu miłosnego z przed lat . Dziennikarz dlatego boi się angażować uczuciowo i traktuje kobiety przedmiotowo , ograniczając kontakty z nimi tylko do seksu . Są też negatywne postaci kobiece : Despotyczna żona , która na zewnątrz stwarza pozory idylli małżeńskiej , a za zamkniętymi drzwiami tyranizuje męża . Zła i zepsuta nastolatka , która nie dba o uczucia innych . Jest też kobieta walcząca o równouprawnienie dla swojej płci , ale nie wiadomo dlaczego nienawidzi wszystkich mężczyzn . Pollak wcale nie jest wrogiem kobiet . Tym złym przeciwstawia miłe , mądre i wyrozumiałe postaci kobiece : córka komisarza i Justyna . O ile dobrze zrozumiałem przesłanie autora : W związkach należy się ciągle starać o partnerów , bez względu na to jak długo ze sobą są . "Czarnym charakterem" w związku nie zawsze jest mężczyzna , a faceci mają bogatsze życie uczuciowe niż w ogólnie przyjętych stereotypach . Nasuwa się też przykra refleksja , że złe kobiety w literaturze określa się mianem "femme fatale" , "kobieta wyzwolona" , a ich odpowiedniki męskie nazywa się po prostu "podłymi szowinistycznymi świniami" lub po prostu "dziwkarzami" i "mizoginami" .  A jak jest z prawdą o tych zależnościach męsko-damskich ? Tak jak w tym dowcipie: -	Karolu dawniej przynosiłeś mi co kilka dni kwiaty , a teraz tylko na imieniny i urodziny – mówi żona do męża . -	To prawda – odpowiada mąż – zawsze przynosiłem kwiaty na twoje urodziny , imieniny i po upojnym seksie . 
7;Bardzo wciągające historie rzeczywistych zbrodni opisane w sposób profesjonalny przez autorkę znanych kryminałów panią Bondę i polskiego profilera pana Lacha.   Poziom książki dobry, dla kogoś, kto tylko czyta czy ogląda morderstwa, dużo fachowej wiedzy. Momentami zaskakujące i niespotykane rozwiązania nietypowych zdarzeń kryminalnych.  Niektóre opisane fakty zatrważają, niektóre oburzają, a niektóre po prostu zostawiają po sobie ogromny niedosyt, ale wszystkie są równie przerażające i mroczne.  Praca, jaką wykonują ludzie związani zawodowo z rozwiązywaniem zabójstw, jak widać jest nieoceniona i niedoceniona, niestety. Dobrze, że technika, ale i świadomość ludzka mocno się rozwija w kryminalistyce i nie tylko, bo dzięki temu nie ma mowy już chyba o dokonaniu zbrodni doskonałej.  Polecam. 
8;Przeczytałam angielską wersję, bo niestety po polsku już nigdzie nie można jej dostać. Uwielbiam tę książkę, doktora i tę dietę. Mogę śmiało powiedzieć, że ta książka mieniła moje życie, podejście do żywienia i zdrowia. Stosuje się do zasad opisanych w tej pozycji na codzień i schudłam już 10 kg, idę po więcej. 
5;Książka wywołująca różne emocje, główna bohaterka okropnie irytująca, egoistyczna, aż ma się ochotę złapać ja i potrząsnąć ;) druga połowa tajemnicza i wywołująca niepokój, ale zakończenie jakby czegoś zabrakło... 
7;Zastanawiam się czy łatwiej jest napisać książkę krótką, czy długą. Nie znam odpowiedzi. Może to zależy od gatunku.   Pan Denis Johnson przedstawia historię Roberta Grainiera, który po stracie najbliższych pogrąża się w żałobie. Staje się samotnym człowiekiem, niektórzy nawet powiedzą, że zdziwaczałym i stroniącym od ludzi, chociaż tutaj główny bohater ma inne zdanie. Jest dumny ze swojego życia i swoich osiągnięć, na które na pewno wpływ miały tragiczne wydarzenia. Cóż, każdy potrafi śmierć swoich najbliższych przeżyć na wiele różnych sposobów. Robert pogrążając się w żałobie i smutku nie ucieka jak najdalej od miejsca pożaru, który zabrał mu żonę i dziecko. Wręcz przeciwnie, chce być jak najbliżej tego miejsca. W niektórych sytuacjach możemy nie wiedzieć co jest rzeczywiste. Sen miesza się z jawą.   Związek z przyrodą jest niesamowity. Autor podchodzi do niej wręcz z szacunkiem. Pokazuje to na początkowych stronach. „Drzewo traktowało człowieka przyjaźnie tylko wtedy, gdy zostawiał je w spokoju. Gdy piła już werżnie się w pień, zaczyna się wojna”. Czy pożarem nie chce pokazać siły żywiołów? W tym przypadku mamy pożar, który niszczy i całkowicie zmienia życie głównego bohatera. Ale mało mamy przykładów z życia? Żywioły, które niszczą wszystko co stanie im na drodze. W sekundy mogą zmieść cały dorobek życia. „Sny o pociągach” potrafią ukazać przyrodę w piękny i jednocześnie bezwzględny sposób. To już zależy od indywidualnej oceny.   Każdy ma jakieś potrzeby. Jedni z nimi walczą, inni się im poddają. Nie wiemy, która opcja jest odpowiednia. Robert jest bardzo prostym i surowym człowiekiem, ale on też ma swoje potrzeby. Książka życiowa, chociaż niełatwa. 
8;Co tu dużo mówić... każdy fan powinien przeczytać. 
7;Całość cyklu jest świetna, ale od 4 tomu autor mocno odjechał w kierunku abstrakcji. Mnóstwo dziwnych, nieznanych i nieokreślonych postaci, ludzi, nadludzi, bogów itp. Nie nazwanych często z imienia, albo z nieokreśloną rolą w całej intrydze. Generalnie nic już nie wiadomo, o co tu chodzi... Być może autor wie, do czego zmierza, niestety nie dzieli się tym z nami. Przypuszczam, że tom 5 nie jest ostatnim, ale właściwie tego nie wiem. Nie wiem, czy tu było zakończenie, czy nie...  Problem zaczyna się w miejscu, gdzie oddalamy się od tytułowego Pogranicza na rzecz Centrum tego świata. 
6;To forma wspomnień, pamiętnika. Mamy tu zestawienie dwóch rzeczywistości. Autorka wspomina swój zeszłoroczny wyjazd do Nicei, gdzie dowiaduje się o pandemii, zastaje ją lockdown, cały strach i odosobnienie, które towarzyszyło początkowo całej Europie. Potem „ucieczka” do domu, aby tylko zdążyć jeszcze przed zamknięciem granic. Zestawia to z pamiętnikiem pisanym przez jej babkę tuż przed wybuchem IIWS. Jest to pamiętnik o życiu zwykłym życiu rodzinnym, przetworach, narodzinach. Zaczyna się w przededniu wyjazdu na jedyny zagraniczny urlop dziadków autorki, właśnie do Nicei. Czuje się, że życie toczy się normalnym rytmem, ale docierają już do Polski złe wieści o prześladowaniach Żydów w Niemczech, o nieuniknionej już wojnie i zagnieżdża się strach. „A lato było piękne tego roku”.  Z perspektywy czasu takie porównanie może wydawać się trochę na wyrost, bo jak porównać bezpieczne siedzenie w domowym zaciszu nawet podczas totalnej kwarantanny do dramatów, które przyniosła ze sobą wojna. Jednak z drugiej strony strach jako taki przed nieznanym zawsze jest taki sam. 
5;To że SF szybko się starzeje, na to nic nie poradzimy i to mogę wybaczyć. Nie mogę wybaczyć autorowi naiwności w opisie dystopijnego świata oraz naiwności i zwykłych błędów w konstrukcji fabuły. Z trudnością zmęczyłem cały cykl... 
9;Opowiadania tego autora to zawsze dobrze spędzony czas. 
8;Pani Barbara trafnie, ale bez przekleństw, opisała załatwianie kredytu, sprzedaż starego i kupno nowego mieszkania, remont i przeprowadzkę. Sama przeżyłam to 2 lata temu, mimo to czytałam z zapartym tchem! 
7;Książka „Słowik. Skazany na bycie gangsterem” Janusza Szostaka zabiera czytelnika w świat mafii oczami legendarnego Słowika oraz ludzi, którzy mieli z nim kontakt. Uwielbiam czytać książki o mafii, a w szczególności tej naszej. Postać Andzeja Z. to legendarnie niebezpieczny gangster z wysokim ilorazem inteligencji, który posiada dużą wiedzę o znajomych ze swojego fachu. 
6;Nie jest to najlepszy kryminał jaki miałem okazję czytać. Nie zmienia to faktu, że była to historia wciągająca. Najważniejsze, że miała to coś, to coś co pozwala czytelnikowi wyprzedzić śledczych i samemu zacząć łączyć kropki. Bardzo zależy mi w kryminałach by właśnie to zostało zamieszczone, a tu było, chociaż aż za proste. 
8;MEGA .... debiut autorki powalił mnie na kolana świetna przezabawna historia ze świetnymi dialogi, chociaż można się super bawić podczas czytania to nie są pomijane i tematy trudne, ludzkie relacje i dramaty. Czy można połączyć piękną góralkę z przystojnym mafiosem z Florydy hmmmm :) ano można, przeczytajcie na pewno spędzicie miło czas przy cudownej historii Mai i Michaela. Mnie urzekła.... Gratulacje dla autorki. Czekam na ciąg dalszy.... 
4;To że SF szybko się starzeje, na to nic nie poradzimy i to mogę wybaczyć. Nie mogę wybaczyć autorowi naiwności, totalnych bzdur i potwornych uproszczeń w opisie dystopijnego świata oraz naiwności i zwykłych błędów w konstrukcji fabuły. Najgorszy pierwszy tom. 1984 Orwella już dawno powstało, czyżby Harrison nie przeczytał?   Z trudnością zmęczyłem cały cykl...  
1;Porażka, a zaczęło się całkiem ciekawie ze zniknięciem samolotu. Ale to by było na tyle z ciekawych wątków.  Książka jak dla mnie była koszmarnie nudna. Wiało totalnym bezsensem. Poplątanie z pomieszaniem. Wydarzenia nadprzyrodzone, jedzenie hot-dogów ze zmarłym ojcem. Pomieszanie czasów itd. Jeden wieki bełkot. 
9;Królestwo Obłędu, czyli tom drugi Kronik Mroku autorstwa Kel Kade, rozpoczyna się podróżą do Skutton na wielki turniej. Rezkin wraz ze swoim wciąż powiększającym się gronem przyjaciół odkrywa coraz więcej tajemnic o sobie, poznaje świat uczuć i emocji, a każdy dzień przybliża go do realizacji swej misji – odnalezienia adwersarza Farsona. Droga do celu, jak to zwykle bywa, nie jest jednak prosta.  Nie jest tajemnicą, że już przy tomie pierwszym bawiłam się świetnie. Zagubiony w świecie zewnętrznym Powiernik Mieczy skradł moje serce swoją bezradnością i niewiedzą. W tomie drugim jednak, Rezkin wciela się w rolę arystokraty i choć nie spodziewałam się takiego obrotu spraw, uważam że to strzał w dziesiątkę.   Główny bohater zaczyna rozumieć funkcjonowanie społeczeństwa i z każdym krokiem staje się jego częścią. Zadufanej szlachcie pokazuje, że obywatele gminu są równie wartościowi i odwrotnie, przez co niejeden bohater przechodzi przemianę. Dotyczy to również samego Rezkina. Pod wpływem otaczających go osób, młody mężczyzna coraz częściej odczuwa dotąd nieznane mu emocje. Przez tę większą świadomość otoczenia książka moim zdaniem ma mniej komediowy wydźwięk, jednak wciąż pełna jest humoru i nieraz parskałam głośnym śmiechem.  Co mnie zdecydowanie zaskoczyło to sposób w jaki autorka stworzyła fabułę. Sporą część książki bohaterowie spędzają na statku i mogłoby się to wydawać nudne i nużące, jednak nie z Rezkinem. Każda strona to kolejny element niezbędny do całej układanki, nowa intryga i zagadka. Wiele świeżości wnoszą też nowe postaci; dzięki nim wiele tajemnic pozostaje odkrytych, jednak autorka wciąż nie odsłania wszystkich kart, a nawet dorzuca nowe.   Cieszę się, że postać Frishy zeszła ciut na dalszy plan; rozumiem jej obecność, jednak dziewczyna bywa momentami mocno irytująca. Jej miejsce wypełnili jednak obiecujący mag bojowy, knujący adwersarz i coraz mniej zadufani szlacheccy synowie przez co powieść zyskała na wielu płaszczyznach.   Książka wciągnęła mnie od pierwszych stron. Z zapartym tchem przewracałam kolejne kartki, nie mogąc się od tej historii oderwać. Styl autorki, fabuła i plot twisty, niezwyciężony Rezkin i jego przyjaciele, a także Mroczna Nowina i wielki finał na arenie okraszony magią i mieczem sprawiły, że Królestwo Obłędu, to kawał dobrej fantastyki, a czuję że to dopiero przedsmak tego, czym Kel Kade uraczy nas w kolejnych tomach. 
7;Ukazana tutaj historia została osadzona w odległej przyszłości, kiedy to ludzkość musiała zmagać się z niedoborem surowcowym. Bliższe i dalsze okolice naszej planety zostały dosłownie ogołocone z każdego wartego uwagi pierwiastka. Wtedy odkryto tajemnicze zwłoki kosmicznych gigantów, okrzykniętych momentalnie „Bogami”. Ich martwe ciała okazały się nadzieją rasy ludzkiej na lepszą przyszłość. Ciało „Bogów” stało się bowiem źródłem nie tylko potrzebnych surowców, ale również jedzenia. Od tego momentu załogi kosmicznych statków przeszukiwały „wielką ciemność” w poszukiwaniu martwych bóstw. Jednym z nich jest jednostka Vihaan II, którą dowodzi kapitan Malik. Mężczyzna doskonale zdaje sobie sprawę z istoty jego misji. Jego umysł nieustannie zaprzątają jednak tysiące różnych pytań i wątpliwości. Jego największym marzeniem jest odkrycie żywego Boga i zrozumienie ich kosmicznych tajemnic.  Jak sam zarys fabularny pokazuje, mamy tutaj do czynienia z dość złożonym dziełem, które będzie oferować czytelnikowi sporą liczbę sekretów. Scenarzysta Al Ewing zabiera odbiorcę w kosmiczną podróż, w której znalazło się miejsce dla makabry, tajemnic, walki o przetrwanie, wewnętrznych rozterek bohaterów i poszukiwanie „Boga”. Początek opowieści potrafi więc być zarówno mocno intrygujący, jak i momentami trochę zbytnio przesadzony i niejasny. Twórca ma tutaj pewne problemy z przejrzystością budowania świata, co przekłada się na dynamikę fabuły. Sam początek historii prezentuje się świetnie, napędzając ciekawość czytelnika. Kilka stron dalej scenariusz zbyt mocno jednak zwalnia, ustępując miejsca górnolotnym rozważaniom, które jednych zachwycą innych zaś przeraźliwie wynudzą.  Początkowo pewne zastrzeżenia można mieć również do samych bohaterów. Szybko poznajemy tutaj podstawowe informacje na ich temat i nic ponadto. Wydają się one przez to bardzo płytkie i niejakie. Na całe szczęście w połowie tomu autor nadrabia w tej kwestii zaległości i zaczyna mocniej rozwijać ich złożone osobowości. Z każdą kolejną stroną stają się one bardziej „intrygujące”, a relacje zachodzące pomiędzy nimi stają się ważną częścią historii.  Jeśli chodzi o oprawę wizualną komiksu, to niekoniecznie zachwyci ona każdego miłośnika powieści graficznych. Simone Di Meo postawił tutaj na grafikę komputerową, która co prawda ukazuje przepych teł i dobrze oddaje dynamikę niektórych scen, ale moim zdaniem zbytnio przytłacza rysunki bohaterów na pierwszym planie. Mocno dyskusyjna jest tutaj również zastosowana paleta barw. Mariasara Miotti stawia na istną kakofonię żywych kolorów, które zbyt mocno wpływają na estetykę i jakość rysunków (ocena subiektywna).  https://popkulturowykociolek.pl/recenzja-komiksu-znajdujemy-ich-gdy-sa-juz-martwi-1/ 
8;Bardzo dobrze napisana, trzymająca w napięciu powieść sensacyjna, jakiej brakowało na polskim rynku. Od razu przychodzi mi na myśl skojarzenie - Dan Brown i jego książki takie jak "Anioły i Demony" czy "Kod Leonarda da Vinci". "Ogień jeziora" to właśnie tego typu, mocno osadzona historycznie literatura, którą czyta się z niesłabnącą fascynacją. Ogrom przygotowań autora, świetnie skrojone postaci, zawiła intryga sięgająca jeszcze wczesnego średniowiecza. Lubimy to! 
8;Duet Keeland/Ward... i tym razem nie zawiódł!  Co mi się podoba w tej książce? Jest tu bardzo dobrze pokazane, jak skomplikowani są ludzie, ile mogą stracić za sprawą swoich najgłębszych lęków, jakie szkody wyrządzają traumatyczne zdarzenia z przeszłości i jak się to potem ciągnie za człowiekiem...   Fajna, bardzo fajna książka, świetnie i szynko się ją czyta. Polecam! 
8;Po przeprowadzce Staś idzie do nowego przedszkola, gdzie... przeżywa dzień pełen wrażeń. Opis zajęc z rytmiki przeniósł mnie to czasów, kiedy byłam w zerówce... Eh, kiedy to było?! ;) 
9;Wcześniejsze części serii przenosiły odbiorcę w odległą przeszłość, ukazując mu same początki uniwersum i mocniej przybliżając frakcje Przymierza i Hordy. Tom trzeci rozpoczyna się od rozdziału przypominającego i rozbudowującego wydarzenia ukazane w grze Warcraft III: Reign of Chaos. Czyli ważnego punktu zwrotnego dla całego uniwersum. Bowiem to właśnie od tej gry Blizzard dużo mocniej zaczął skupiać się na wciągającej i rozbudowanej fabule, co miało przełożenie na wszystkie później powstałe pozycje. W kolejnych dostępnych tutaj rozdziałach twórcy starają się zaprezentować odbiorcy inne istotne dla uniwersum wydarzenia, kończąc na czasach „Kataklizmu” (czyli kolejnego punktu na osi czasu zmieniającego oblicze Azeroth).  Autorzy Kroniki doskonale zdają sobie sprawę z bogactwa i różnorodności marki. World of Warcraft Kronika tom 3 nie skupia się więc tylko i wyłącznie na zabraniu wiedzy ze świata elektronicznej rozrywki. Tytuł stanowi naprawdę bardzo dobry przekrój całej bogatej Warcraftowej popkultury (książki, gry, komiksy itp.), w której każdy znajdzie coś dla siebie.  Jeśli zaś chodzi o styl publikacji, to twórcy postawili na dość encyklopedyczną formę dzieła (podobnie jak w poprzednich tomach). Uszeregowana wiedza ze świata World of Warcraft nie zawsze jest więc lekka w odbiorze, na pewno jednak nikt kto jest fanem uniwersum, nie będzie miał większych problemów z jej przyswojeniem. Istotną częścią publikacji jest również jej oprawa graficzna. Mapy, rewelacyjnie prezentujące się rysunki, zapierające dech w piersiach grafiki, wszystko to stanowi doskonałe i bardzo ważne uzupełnienie słowa pisanego, bez czego końcowa ocena dzieła byłaby znacznie niższa.  Pomimo swojej niesamowitości, nie jest to jednak tytuł, po który może sięgnąć każdy. Pod twardą gustowną oprawą skrywa się bowiem masa wiedzy, która będzie zrozumiała tylko dla kogoś bardziej obeznanego. Jeśli więc ktoś dopiero wkracza w ten fantazyjny świat lub nie miał jeszcze do czynienia z tą serią, to w pierwszej kolejności powinien przeczytać dwa wcześniej wydane tomy.  https://popkulturowykociolek.pl/recenzja-world-of-warcraft-kronika-tom-3/ 
10;genialne połączenie romansu z thrillerem i fantastyką 
5;Opis książki mnie zaintrygował, zapowiadało się nieźle... i na tym koniec. Strasznie nudziłam się podczas czytania, nie miałam ochoty wracać do lektury. Zachowanie głównej bohaterki strasznie mnie wkurzało, momentami było wręcz absurdalne. Niefajna książka, nie polecam. 
8;Po książkę sięgnęłam bo jest to klasyk, a klasyki warto znać. Poniżej kilka moich przemyśleń. Ciekawy pomysł, fajny świat, dobry zarys postaci i główny bohater którego życie jest jedną wielką grą, i to taką w której reguły nie są do końca znane…. Jak dla mnie ta książka jest bardzo smutna i wiele mówi o ludziach, o ich naturze, o ich życiu i o tym, że każdy chce się czuć potrzebny / przydatny. Wydaje mi się, że będę kontynuowała swoją przygodę z książkami tego autora ale myślę, że wrócę do tego świata za jakiś czas. 
8;Książka opowiada o losach Loki’ego sprzed filmu, więc stanowi ciekawe uzupełnienie do ekranizacji. Możemy dzięki niej zrozumieć dlaczego Loki nieustannie toczył spory z Thorem oraz jak wyglądała jego relacja z Odynem, która do tych łatwych zdecydownie nie należała. Pojawia się tu także Aurora, młoda czarodziejka, która jest jedyną przyjaciółką Księcia Kłamstw. Łączą ich nie tylko magiczne umiejętności, ale także zdolność do wpadania w kłopoty. Ta wybuchowa mieszanka może nieźle napsocić w Asgardzie.   Chociaż jest to typowa młodzieżówka to przyjemnie mi się ją czytało a lekki styl pisania autorki sprawił, że pochłonęłam tę książkę w dwa dni. (przy obecnym urwaniu głowy to sukces 🙈).   Jak dla mnie największy plus tej historii to kilka ostatnich stron, gdzie pojawia się pewna wzmianka, która może mieć odniesienie do serialu i wyjaśnić nam kim tak naprawdę jest Sylvie? Ktoś z Was czytał i zwrócił uwagę na ten moment? 
8;Książka smutna i potrzebna. Pokazująca patologię w publicznym transporcie. Wiele przykładów. Myślę, że w wielu przypadkach nie będzie zaskoczeniem. Każdy z nas choć raz w życiu odczuł punktualności PKP, komfortu jazy i klimatyzacji PKS i empatii kierowcy busika. O jest właśnie ta książka. I jeśli dodamy to tego strukturalne wyjaśnienie zaistniałej sytuacji w kontekście zmian politycznych i okresu transformacji ustrojowej wówczas otrzymamy przepis na jeden z lepszych reportaży ostatnich lat. 
8;Tytułowa Alicja wraca do nas w książce "Nieurodziny. Mroczne Opowieści", gdzie już jako nastolatka żyje w wiktoriańskiej Anglii. Pewnego dnia dziewczyna dostaje wiadomość z Krainy Czarów z prośbą o pomoc w ratowaniu tego pełnego absurdów świata. Pochłonięta obłędem Królowa Kier dąży do sprowadzenia Końca Czasów. Kapelusznik, ptak Dodo oraz reszta magicznych przyjaciół Alicji jest w ogromnym niebezpieczeństwie. Czy dziewczyna zdoła uratować Krainę Czarów przed złą królową? Czy może wszystko zostanie pokryte złowieszczą czerwienią?   Muszę Wam przyznać, że chociaż jest to książka dla młodszych czytelników mi stosunkowo ciężko się ją czytało. Myślę, że dużą rolę odgrywają w tym pokręcone dialogi, które są pełne absurdu i sprzeczności. Czasami ciężko było wychwycić sens danej wypowiedzi a dodatkowo utrudnieniem był dla mnie fakt, że nie czytałam oryginalnej historii.  Sama fabuła poprowadzona jest w bardzo ciekawy sposób a barwni bohaterowie oddają cały klimat tej historii. To oni są głównymi filarami tej książki i nie sposób ich nie polubić mimo ich drobnego pokręcenia.   Jeśli chcecie powrócić do czasów dzieciństwa i do Krainy Czarów to będzie dla Was idealna pozycja. 
7;📕Recenzja:   Marcelina Baranowska kreuje świat przedstawiony jako subtelny i zmysłowy. Dodatkowo, zamiłowania głównej bohaterki i jej taktowne riposty, skutkują dobrym podparciem fabuły. Kreacja postaci jest przejżysta oraz ciekawa a bijacą szczerość użeka. Pojawiają się mankamenty stylistyczne, aczkolwiek mając na względzie, iż jest to debiut, to można przymknąć oko. Jednak sami się przekonajcie i odkryjcie ,,Tajemnice Gai", które są niespodziewane, i pełne odkrywczości! 
9;Dylan Clark jest właścicielem jednego z najlepszych biur maklerskich, przez otoczenie nazywany geniuszem giełdowym. Jest bardzo wymagającym szefem, nienawidzi gdy coś nie idzie po jego myśli. Do tego jest też bardzo przystojnym mężczyzną, przez jego biuro ostatnio przechodzą tabuny kobiet. Co strasznie działa na nerwy Olivii jego prawej ręce.  Olivia Santos od dwóch lat pracuje z Dylanem, bardzo kocha swoją pracę i jest w niej genialna. Jednak jej relacje z szefem pozostawiają wiele do życzenia. Kobieta uważa, że mężczyzna jest strasznym gburem i dupkiem, ich relacja opiera się na ciągłych kłótniach i złośliwościach rzucanych w swoją stronę. Dylan nie znosi spóźnialstwa Olivii, a jej stukające szpilki doprowadzają go do szału. Jednak wie, że jest najlepsza i nie wyobraża sobie, aby mogło jej nie być w firmie. Aby dać jej nauczkę, mężczyzna zaczyna zabierać ją ze sobą na wyjazdy służbowe.  Czy tych dwoje nie pozabija się w samolocie? Czy uda im się w końcu dogadać?  Książka „Szpilki z Wall Street” to świetny debiut autorki, bawiłam się przy niej cudownie. Głowni bohaterowie byli wyraziści i charakterni, ich słowne przepychanki chwilami doprowadzały mnie do łez. Rozbawił mnie fakt, że Dylan dokładnie wiedział, w jakim tempie stukają szpilki Olivii i nawet, kiedy samotnie wyjeżdżał w delegacje słyszał jej w swojej głowie. Olivia z uporem maniaka podnosiła ciśnienie swojemu szefowi, on jednak nic z tym nie robił, bo nie wyobrażał sobie biura bez nie i jej uszczypliwości. Ich służbowe wyjazdy zbliżyły ich do sobie, Dylan wsiadając do samolotu stawał się innym mężczyzną, opiekuńczym, czarującym, choć oczywiście, kiedy było trzeba odbijał piłeczkę w stronę Olivii. Tak naprawdę mężczyzna uświadomił sobie, że ona bardzo mu się podoba i chce zdobyć jej serce. Co w cale nie będzie takie proste, ponieważ otoczyła się ogromnym murem.  Serdecznie polecam, ja bawiłam się cudownie. 
9;Jestem zdziwona, jak mimo niepozornego wstępu rozkręciła się akcja. Serdecznie polecam! 
10;Jeśli chodzi o książki jednotomowe to najlepsze są książki Pani Kasi Bester. Jej powieści są rewelacyjne. Mam nadzieje że na jednotomowych książkach nie poprzestanie.  Polecam. 
7;Dobra książka, podnosi temat przemocy wobec kobiet - świetnie ukazane spojrzenie ze strony ofiary. Polecam. 
3;To moje pierwsze spotkanie z autorką i niestety ta książka nie przypadła mi do gustu.  Główni bohaterowie to Igor i Anna. On jest szkolnym,pewnym siebie playboyem,ona zaś nieśmiałą i nad wyraz łatwowierną dziewczyną. Nawiązuje się między nimi pewna skomplikowana relacja,do której każdy z nich,ma inny stosunek. Ona oczekuje miłości i bezpieczeństwa,on zaś szuka kolejnej przygody na jedną noc. Czy znajdą wspólny kompromis?  Cała fabuła książki opiera się na jednym wątku. Przez większość akcji obserwujemy mozolne starania Igora i niezdecydowanie Anny. Główna bohaterka była mistrzynią czytelniczej irytacji. Jej wyidealizowane pragnienia miłości wręcz śmieszyły.Mówiła jedno,robiła drugie. Na dodatek ciągle płakała i szlochała.Jak na swój wiek,miała raczej staroświeckie podejście do życia,powiedziałabym,że już niespotykane. Igor przejawiał zaś skłonności do nadmiernej dominacji,podporządkowania kogoś i zdecydowanie miał problem z odmową. Ich zachowanie było raczej dziecinne,niezrozumiałe i momentami komiczne.  Całość stworzona bez żadnych dodatkowych zwrotów akcji.To co momentami przyśpieszało puls,szybko wracało do normy.Wszystko kręciło się na jednym wątku i to moim zdaniem położyło tą historię. Styl autorki lekki i przyjemny,jednak zabrakło potencjału i fajnego pomysłu. Autorka nieźle sobie wymyśliła te ukraińskie tradycje i obyczaje,jednak nie roznieciła w odbiorcy tej zachłanności w czytaniu.  Książka wiele razy mnie nudziła,nie raz chciałam dać sobie już z nią spokój.Śledząc wzrokiem tylko dialogi,nic tak naprawdę mi nie umknęło. Uważam,że jak na romans erotyczny,to wykonanie nie wybiło się zbyt wysoko. Jeśli to twoja pierwsza tego typu powieść,owszem może się spodobać,aczkolwiek na tle innych książek tego samego gatunku,ta pozycja jest słabiutka. 
5;Po kontynuację losów Eleny i Marcella sięgnęłam z czystej ciekawości. Już pierwsza część nie za bardzo mnie zachwyciła.  Elena wraca do Polski i próbuje sobie poradzić z rozstaniem z ułożeniem życia na nowo. Jednak nie będzie jej to dane przez egoistycznego Marcello. Marcello nie mógł być z Eleną, ale też nie pozwalał jej na ułożenie sobie życia na nowo. Jak tylko kobieta próbowała stanąć na nogi to pojawiał się i wszystko niszczył karmiąc ją kłamstwami. Elena łatwowierna miała ciągle nadzieję, że zdołają odbudować wszystko na nowo. Za każdym razem naiwnie ulegała Marcello chłonąc jego kłamstwa.   Książka jest monotonna – w skrócie „pojawia się i znika”. Z końcówki można domyśleć się, że będzie kontynuacja. Mam nadzieję, że ostatnia część będzie ciekawsza i będzie działo się więcej. 
7;Ciekawa lektura - pokazuje, jak zaangażowana była część Francuzów w ruch oporu czasie II wojny światowej. Za dużo to tym wcześniej nie czytałam, więc książka poszerzyła moją wiedzę w tym zakresie. Historia dodatkowo okraszona dwoma pięknymi wątkami miłosnymi. Czyta się dobrze, krótkie rozdziały, wartka akcja. Polecam. 
8;„Jedz jak geniusz” to kompendium wiedzy o zdrowej diecie dla mózgu. Autor oprowadza nas po ludzkim organizmie i pokazuje, jak każdy układ współpracuje z tym najważniejszym organem. Dowiecie się między innymi: - czym jest mgła mózgowa; - dlaczego nie powinniśmy się bać cholesterolu; - jak można poprawić wydajność umysłową jedząc tłuszcz i przy okazji schudnąć; - czym jest fontanna młodości; - jak ze stresu uczynić pomocnika w osiąganiu skupienia i uwagi.  Takich rewelacji jest znacznie więcej. Właściwie wszystko, co przeczytacie w tej książce obala mity żywieniowe wpajane nam przez kilkanaście lat - czy to przez media, lekarzy, naszych rodziców czy dziadków. Autor pokazuje, jak przemysł spożywczy potrafi manipulować badaniami czy opinią publiczną tak, aby wyrobić w ludziach nawyki częstego jedzenia niekoniecznie zdrowych produktów.   Książkę polecam każdemu. Uważam, że jej lektura zachęca do przyjrzenia się temu, co jemy. Szczególnie, jeśli czujecie się potocznie pisząc „nie w sosie”, a badania czy diagnozy lekarzy nie wskazują na żadne choroby. Wtedy najlepiej przeanalizować swoją dietę i powoli, ale systematycznie wykluczać z niej produkty mające zły wpływ na nasze samopoczucie.  Na końcu książki autor podaje Plan Geniusza - rozpiskę działań wprowadzających żywność i nawyki, które pomogą utrzymać mózg w świetnej kondycji, a to dobry początek na drodze do długiego i zdrowego życia. 
8;Moim zdaniem najmocniejsza i najlepsza część historii Lizy i Oresta. Temat ciężki, kontrowersyjny, ale niesamowicie potrzebny. Można dostać gęsiej skórki. Do polecenia miłośnikom autora. 
8;Książka nie jest mocnym kryminałem. Jak dla mnie jest bardziej psychologiczna. Jednak podobała mi się, otwiera oczy na problemy dzieci żyjących w dobie internetu. Daje dużo do myślenia 
7;Ta książka zdecydowanie jest w większości dla mieszkańców Stanów Zjednoczonych, lub osób, które interesują się polityką tego kraju. Dla laika (czyli mnie), który chciał przeczytać o tym jak działają media historia ta była przytłaczająca i nudna, miedzy wierszami można było wynsuć wnioski dotyczące mediów, lecz dość trudno było do tego dotrwać. 
10;Ale to była fajna książka!  Czy któraś mama czasami nie chce wystrzelić swoich małych pociech w kosmos albo czy nie chce czasami uciec z domu na chwilę żeby pobyć sama? A co dopiero macocha! 🤭  Ta książka może być swojego rodzaju poradnikiem dla kobiet, które stały się macochami. Tyle porad i wsparcia można dostać w tej książce, że gdybym była macochą to czerpałabym z niej te wszystkie mądrości.  To, że dzieci w wieku 5-7 lat są zabawne, rozbrajająco szczere i grymaśne to pewne. Historyjki z nimi były komiczne i nie sposób było się nie uśmiechnąć, a czasami ryknąć śmiechem 🤣  Ta powieść tak samo jak pierwsza część, pisana jest w formie pamiętnika i bardzo dobrze się to czyta.  A to mój ulubiony cytat: „Sama sobie wy­star­czaj. Bo twoim naj­więk­szym przy­ja­cie­lem je­steś ty sama. Bez wzglę­du na to, jak wy­glą­dasz, ile masz ki­lo­gra­mów za dużo i jak bar­dzo do­ko­pa­ło ci życie. Bez wzglę­du na to, ile razy usły­sza­łaś, że je­steś bez­na­dziej­na i do nicze­go się nie na­da­jesz. Me­to­dą ma­łych kroków można po ka­wał­ku po­skle­jać nawet najbar­dziej roz­wa­lo­ną duszę. Albo ciało. Albo to i to. Za­wsze jest coś, za co można się lubić. Zawsze jest też coś, co można do tego do­rzu­cić i tym samym zwięk­szyć swój po­ten­cjał. Najważniejsze to nie dać się za­pę­dzić do po­ko­ju z napisem „durne i nie­przy­dat­ne”. „Brzyd­kie i nijakie”. „Słabe i bez­na­dziej­ne”. I nie dać sobie wmó­wić, że same nic nie zna­czy­my. Im bar­dziej bę­dzie­my się lubić, tym bar­dziej po­lu­bi nas świat. Pro­ste i ba­nal­ne, ale praw­dzi­we. Więc pocałuj dzi­siaj swoje od­bi­cie w lu­strze”.  Pisałam już, że dużo tu mądrości? 😁 
6;Dobry, lekki thriller. Wszystkie książki Kent są w podobnym klimacie, wiedziałam czego mogę się spodziewać i nie zawiodłam się. Zawsze podobają mi się u niej kreacje kobiet. Ciekawy, dobrze napisany, chętnie obejrzałabym film na podstawie tej książki. 
8;Dawno nie czytałam Grocholi. Spodziewałam się kolejnej ckliwej i banalnej historii, a jednak pozytywnie się zaskoczyłam. Oczywiście jest sporo banałów jak to u Grocholi, ale trzeba przyznać, że jest ona dobrą obserwatorką życia. Plus za niebanalne zakończenie, już sięgam po kolejną pozycję tej autorki. 
5;Dobrze, że przygodę z Panem Samochodzikiem zacząłem od "Wyspy złoczyńców" i to na zawsze powinien pozostać pierwszy tom cyklu o Panu Samochodziku. Te trzy wcześniejsze pozycje nie powinny być traktowane jako prequel. Zdecydowałem się teraz na przeczytanie raz jeszcze pełniej serii zaczynając od tych pierwszych i o ile „Uroczysko” i „Skarb Atanaryka” są zjadliwe o tyle ta książka, jak dla mnie była potwornie nudna. Plusem jest oczywiście możliwość poznania historii zaludniania dalekich zauralskich krain Związku Radzieckiego, ale zabrakło mi tej tajemnicy i mnogiej ilości przygód. 
6;Tłumaczenie jest tak tragiczne, że nie da się właściwie nic sensownego o tej książce powiedzieć poza tym, że się zna fabułę. Szkoda, że wybrałam to stare tłumaczenie (takie było dostępne), być może wrażenia na podstawie nowego tłumaczenia byłyby lepsze. 
7;Kartonowa książeczka ze stronami przeciętymi na pól, żeby lepiej wdrożyć naukę kolorów. Ciekawy pomysł. 
8;Jak tam misie kolorowe dzień Wam mija?  Dzisiaj przychodzę do Was z książką w sam raz do do popołudniowej kawki. Lektura nie za długa, bo liczy ponad 200 stron, wygląda dosyć niepozornie, ale sama historia tak Wami zakręci, że nie będziecie w stanie jej odłożyć, za nim nie dotrwacie do samego końca. Jestem bardzo pozytywne zaskoczona tą książką, nie spodziewałam się, że przeczytam ją w jeden wieczór, zarywając trochę nocki, co jest do mnie nie podobne, bo ja wręcz uwielbiam spać🤭 Autorka ma bardzo lekkie pióro, nie rozwija się, akcja toczy się szybkim tempem. Widać, że pisanie sprawia jej wielką przyjemność, a ja żałuję że wcześniej nie miałam przyjemności zapoznać się z tą serią.  📜 🌿 Agata Brok to prawdziwa Pani detektyw, która posiada instynkt szpiegowski do rozwiązywania spraw. Wraz z swoim mężem postanawia dowiedzieć się z jakiego powodu mąż jej siostry, zostawił ją wraz z dziećmi tak z dnia na dzień, bez żadnych wyjaśnień. Rozpoczyna swoje prywatne śledztwo, które doprowadzi ją do nieznanych faktów z życia jej szwagra.📜 🌿  "Dobry chłopak" napisany został w klimacie kryminalnym, który wyjątkowo nie ocieka krwią, a czyta się z go nadal z wielkim zaciekawieniem. Tym samym dowodzi to tym, aby książka była dobra to nie musi być zawierać brutalnych i drastycznych opisów, najważniejsze aby dobrze fabuła była dobrze przemyślana i poprowadzona. Nie zabrakło tu przestępstwa, od którego rozpoczęła się cała machina dotycząca sprawy prowadzonej przez główną bohaterkę. Jest wiele rozpoczętych wątków, które małymi krokami prowadzą do rozwiązania sprawy.  A do wszystkiego doprowadziła dręczona latami chęć zemsty na osobach, które przyczyniły się do strasznej tragedii, która zmieniła życie kilku osób na zawsze. Czytając, można już w połowie się domyślić, kto jest sprawcą morderstwa i tajemniczych pogróżek, chociaż w pewnym momencie zwątpiłam w swój wybór i zmieniłam zdanie, przenosząc swój typ na kompletnie inną osobę, ale to było tylko chwilowe moje zaćmienie umysłu, widocznie autorka chciała trochę celowo zmylić czytelnika. Zakończenie świetne, nie spodziewałam się takiego obrotu spraw, jak dla mnie to bardzo dobra książka, która zasługuję na to, aby więcej o niej mówiono na bookstagramie. 
9;Ósma część cyklu o Zbigniewie Kaczmarku. Po raz kolejny, pięknie wpleciona, w karty tej książki, historia... Znowu trafiamy do II Rzeczypospolitej...do Poznania...ale nie tylko... Genialna książka (i lekcja historii). 
8;Z pozoru normalna rodzina: pracująca matka, ojciec karierowicz i czwórka zbuntowanych nastolatków. Ona traci pracę, on zdaje się nie interesować rodziną, dzieciaki zainteresowane są dobrym towarzystwem i imprezami. Co się może wydarzyć?... Uwierzcie mi, że jeśli Karolina Wójciak to opisze, to wydarzy się dużo i będziecie się zastanawiać, jak do tego doszło. "To będzie nasza tajemnica" to powieść, w której przechodzimy płynnie od obyczajówki przez pikantny romans do thrillera, po to na końcu dojść do wniosku, że tak jak w życiu , tak samo na kartach powieści, niczego nie da się przewidzieć. @karolina_wojciak_author przyzwyczaiła już swoich czytelników, że w jej książkach znajdziemy mieszankę gatunków, ale to chyba powoduje, że każdy może znaleźć w nich coś dla siebie. A po lekturze tej powieści mozna mieć w głowie wiele spostrzeżeń i niezły bałagan. Na początku myślałam, że będzie to powieść o kobiecie, która jest niedoceniana jako żona, matka, pracownik. Ona szuka odrobiny atencji i dowartościowania, a także osoby, która od nowa obudzi w niej kobiecość i zapał do życia. Chce być doceniana. Jednak wówczas popełnia błąd za błędem, a każdy z nich choćby najdrobniejszy może pociągnąć za sobą lawinę niespodziewanych zdarzeń. Niestety z tej drogi nie ma powrotu. Z biegiem wydarzeń miałam przeczucie, że stanie się coś niespodziewanego i nie zawiodłam się. Końcówka to już rollercoster. Wszystko dzieje sie szybko, a tytułowa tajemnica... no cóż, nie zdradzę co z nią. Nie byłoby już niespodzianki. W tej powieści nikt nie jest tym, za kogo można by go uważać, nic co wydaje się być oczywiste, nie jest do końca prawdą. Jeżeli jeszcze nie znacie książek Karoliny, to ja Wam je polecam 
8;Książka , która nie wciągnęła mnie od pierwszych stron ale której zakończenie zrekompensowało wszystko. Wbiło mnie w fotel i spowodowało , że książka pozostanie ze mną na długo 💔 Bohaterka Anna zmaga się z siłami żywiołu, traum i nieoczekiwaną miłością. Musi podjąć decyzje, które zaważą na losie mieszkańców Islandia i własnym. Historia realna, zwracająca uwagę na wiele problemów społeczno- politycznych. Gdzie pieniądze a nie życie człowieka są ważniejsze a namiętność i żądza stają ponad wartości rodzinne. 
8;Naprawdę dobry reportaż, J. Hołub oddał głos matkom, które wychowują niepełnosprawne dzieci. Ich historie są bardzo przejmujące, wzruszyłam się na każdej z nich i bardzo polecam, szczególnie, gdy ktoś nie zdaje sobie w ogóle sprawy, jak wygląda życie takich osób. 
10;Świetna lektura, powinna być czytana w szkole! Wiem, że po części jestem panią Duszejko i dlatego bardzo się utożsamiałam z działaniami bohaterki.  Pierwsza moja książka naszej Noblistki, ale na pewno nie ostatnia! 
9;Wyobraźcie sobie, że przenosicie się w czasy Królestwa Polskiego, mając te wszystkie gadżety co teraz jak np. telefony. Co jest zatem innego? Mieszkańcy wierzą w starych słowiańskich bogów, Mieszko I nie przyjął Chrztu, zamiast do lekarzy ludzie chodzą do szeptuch, nie ma Bożego Narodzenia tylko Szczodre Gody itd.   Bohaterami jest rodzeństwo Lipowskich - Bogusia, Leszka, Tosi i Dąbrówki. Niestety ich rodzice rozwodzą się, a dzieci z mamą przenoszą się na wieś do Bielin. Zamieszkują w wielkim domu, który okazuje się ruiną, a dodatkowo dzieją się w nim dziwne rzeczy. Ich współlokatorką będzie ich daleka krewna, która kiedyś była szeptuchą.  "A co do cioci, to zawsze była...specyficzna. to chyba główny powód jej drobnych...dziwactw. [...] Kiedyś szeptuchy lubiły korzystać z ludzkiego strachu przed zabobonami." Rodzeństwo wychowywane w Warszawie trafia w inny świat, gdzie istnieją zabobony, szeptuchy, bóstwa i demony... Co z tego wyniknie?  Najlepszą informacją jest to, że to dopiero początek serii o rodzeństwie. Jestem zachwycona fabułą, zwykle książki dla dzieci średnio mnie interesują, a tutaj dosłownie nie mogłam się oderwać. Podobał mi się sposób pokazania dawnych wierzeń, historia rodzeństwa zaciekawia, zaś klimacik jest lekko mroczny.   Wielki plus za wprowadzenie i wyjaśnienie, w jakich czasach jest prowadzona fabuła oraz za spis głównych bohaterów na samym początku..   Autorka przemyca między wierszami dużo ważnych tematów, takich jak Alzhaimer, rozstanie rodziców, tęsknota za ojcem, który ma nową rodzinę, początki życia w nowym miejscu.   Rysunki są ciekawe, niektóre historie lekko mrożące krew w żyłach, niemniej w taki interesujący sposób. Idealna książka od 9 lat. Moja córka przeczytała na raz i powiedziała, że dawno nic ją tak nie wciągnęło. Razem z Julką czekamy na kolejny tom, a was namawiam na kupno książki dzieciom, która nie dość że jest ciekawa, to dotyka tematów, które są dla dzieci bardzo ważne.   Jest to swoista perełka wśród książek dla dzieci. Niestety większość ówczesnych bestsellerów nie ma wartości edukacyjnej, natomiast pani Katarzyna napisała taką historię, która jest nasycona magią oraz pokazuje wierzenia słowiańskie. 
7;Ciekawie napisana książka o tradycjach świątecznych na świecie, czytamy wieczorem. Wydaje mi się, że bardziej dla dzieci od 8 roku życia i oczywiście dla dokształcających się rodziców, gdy dzieci zadają pytania w tematyce świątecznej. Idealna na adwent. 
5;Długa, bez emocji. Każdy rozdział to relacje kolejnych uczestników wydarzeń, niestety bardzo powtarzalne. 
8;Jack Reacher, były oficer śledczy żandarmerii, wędruje od lat po Ameryce właściwie bez celu. Tym razem wymyślił, że przejedzie z Maine do Kalifornii ale już na początku tej podróży, zupełnie przypadkiem, natknął się na drogę do Laconii, miasteczka, w którym urodził się jego ojciec. Reacher nigdy tam nie był, ale skoro nadarzyła się okazja, postanowił zobaczyć miejsce, w którym wychował się ojciec, o którym czasem opowiadał. Po wielu perypetiach Reacher dowiaduje się, że rodzina ojca właściwie nie mieszkała w samej Laconii, ale w pobliskim osiedlu zbudowanym dla pracowników zatrudnionych w fabryce cyny. Podczas zwiedzania ruin i resztek dawnej osady i fabryki – od czasu, kiedy to w cynkowni pracował dziadek Reachera, minęło około sześćdziesiąt lat, więc wszystko zarośnięte jest krzakami i młodymi drzewami, a resztki budowli ledwie widoczne, Reacher dowiaduje się o rzekomym skażeniu wód przez fabrykę oraz wchodzi w konflikt z miejscowym sadownikiem i jego synem. Zupełnie mimochodem były żandarm ratuje z opresji kelnerkę, mieszkającą w Lacunii, ale pracującą w lokalu, w pobliskim dużym mieście. której naprzykrza się miejscowy osiłek. Facet ląduje w szpitalu, ale okazuje się, że jego ojciec ma niebezpieczne wpływy, powiązania i znajomości.  Dwoje młodych Kanadyjczyków wiezie do Stanów tajemniczy kufer. Jego zawartość mają nadzieję korzystnie sprzedać w Ameryce. W okolicach Lacunii ich wysłużona honda civic odmawia posłuszeństwa, więc zatrzymują się w motelu. Jego właściciele żywią wobec kanadyjskiej pary wyraźnie złe zamiary. Różnymi manipulacjami i zwykłymi kłamstwami starają się zatrzymać młodych ludzi, nie pozwolić im w żaden sposób opuścić motelu. Dla czytelnika jest to wyraźnie widoczne od razu, lecz Kanadyjczykom zajmuje trzy dni zorientowanie się, że coś tu jest nie tak. Właściwie przestają mieć wątpliwości dopiero wtedy, kiedy okazało się, że nijak nie mogą opuścić pokoju i są podsłuchiwani i podglądani.   Oczywiście łatwo można się domyślić, że wszystkie te wątki, i nie tylko te, w pewnym momencie zaczną się łączyć, choćby poprzez osobę Jacka Reachera, który – jak zawsze w powieściach Lee Childa z tego cyklu – po prostu musi wszystko rozwiązać i doprowadzić do sprawiedliwego końca.  Bardzo dobra powieść sensacyjna – polecam. 
5;Uwielbiam w książkach dla DOROSŁYCH wątki w stylu "miłość na całe życie po tygodniu znajomości". W tej powieści wydarzyło się to dwa razy. Dość infantylna, można przeczytać wieczorem po ciężkim tygodniu, na odmóżdżenie, choć i w tej roli sprawdzą się lepiej inne pozycje. 
5;Niestety zawiodłam się. Nie porwała mnie A wręcz odpychała. Niby dla dzieci ale zbyt drastyczna za dużo zabijania w niej. Pomysł jak najbardziej ok i dla nazw i dla postaci ale całość niestety... 
6;Powieści Corinne Michaels zawsze dostarczają mi wiele emocji, ale przede wszystkim (tak jak w życiu) raz jest gorzej, a raz lepiej, by doprowadzić nas czytelników do szczęśliwego (nie zawsze jak w życiu) zakończenia. Tutaj mi tego zabrakło. W tym krótkim opowiadaniu (70 stron) od początku do końca wszystko układa się świetnie, aż do granic słodkości. Nie ma w tym nic złego, może w okresie przedświątecznym oczekujemy tylko miłości i radości, ja nie jestem do końca usatysfakcjonowana. 
9;Czy macie czasami tak, że do danej książki podchodzicie, jak pies do jeża, bo z góry zakładacie, że jednak Wam się ona nie spodoba i wynudzi?  Podobną sytuację miałam właśnie z tą książką, odkładałam ją jak tylko mogłam, no ale w końcu musiałam przełamać lody i zacząć ją czytać. I wiecie co, już po kilku stronach, pukałam się po głowie, dlaczego ja jej wcześniej nie przeczytałam. . 📜🌿 Jan i Aleksandra od wielu lat starają się o upragnione dziecko, każda próba kończy się poronieniem w dwunastym tygodniu. Lekarze są już bezradni, lecz Ola nie rezygnuję z marzenia o własnym potomku. Maria i Władek są rodzicami Kariny, która z powodu nieszczęśliwego wypadku ma sparaliżowane nogi i porusza się na wózku. Okazuje się, że jest szansa, aby dziewczyna ponownie stanęła na nogi, lecz operacja jest bardzo kosztowna, a ich po prostu na to nie stać. Los skrzyżuje, że sobą Marię i Olę, okaże się, że będą w stanie pomóc sobie nawzajem. Do czego są zdolne i ile są w stanie poświęcić zdeterminowane kobiety, aby osiągnąć swój cel?🌿📜 . Ta książka jest prze genialna, wręcz kipi od niej od nadmiaru emocji. Tej książki nie da się odłożyć na potem, musisz ją czytać do końca, bo tu ciągle akcja goni do przodu, nie liczcie żaden brak nudy. Cała historia jest opowiedziana z perspektywy Oli i Marii, ich relacje są przeplatane pomiędzy sobą. Głównych bohaterek nie da się nie lubić, to życzliwe i miłe kobiety, które mają wielkie marzenie i dążą do jego realizacji za wszelką cenę. Chociaż nie powiem, że były momenty, w których mnie te kobiety strasznie irytowały swoją naiwnością związaną z ich mężami. Nie mogę zdradzić za dużo, ale na ich miejscu już dawno nerwy by mi puściły, patrząc na ich zachowanie, podejrzewam, że w kolejnej części jeszcze bardziej załażą oni swoim żonom za skórę. . Lekkie pióro autorki, rozdziały nie są za długie, fabuła bardzo przemyślana, czyta się ją szybko, czego chcieć od książki więcej. Autorka poruszyła w niej bardzo ważny temat dotyczący poronień, starań donoszenia i zajścia w ciążę. A także ile jest w stanie poświęcić matka dla własnego dziecka, aby mogło ono chociaż trochę odzyskać sprawność fizyczną, która w jednej chwili została jej odebrana. A co do zakończenia, to spodziewałam się wiele, ale nie takiego obrotu spraw. Autorka nie napisała wprost o co chodzi, ale można się domyślać, co będzie w kolejnej części, na którą czekam z niecierpliwością 
8;Fabuła mangi rozpoczyna się od poznania pewnego kota, który od dłuższego czasu przebywa w sklepie zoologicznym. Zwierzę ze względu na swój specyficzny wygląd nie może znaleźć nowego domu i kochającego go właściciela. Jego kocie niezbyt przyjemne życie zmienia się jednak wtedy kiedy w sklepie pojawia się pan Kanda. Wdowiec „zauroczony” wspomnianym kotem decyduje się na jego zakup. Od tego momentu tytuł staje się uroczym i spokojnym obrazem codzienności tej dwójki. Czytelnik ma okazję na kolejnych stronach mangi obserwować rodzącą się pomiędzy nimi silną więź.  Starszy Pan i kot zdecydowanie nie jest tytułem, po który powinno się sięgnąć, pragnąc wciągającej i rozbudowanej historii. Autor dzieła od samego początku stawia tu na dużą prostotę. Mangę można zaliczyć do grona łatwych i przyjemnych dzieł, które mają zapewnić odbiorcy krótką chwilę przyjemnej rozrywki i nic ponadto. Krótkie (najczęściej czterostronicowe rozdziały) nie są ze sobą mocno narracyjnie powiązane. Przedstawiają one epizody z życia kota i jego pana, którzy muszą do siebie przywyknąć i na nowo nauczyć się zarówno bliskości, jak i miłości.  Kolejne rozdziały to mieszanka sentymentalności i humoru. Dowiadujemy się tutaj między innymi kilka szczegółów o bohaterze, widzimy krótkie retrospekcje jego samotnego życia po śmierci żony. Całość tej treści doskonale kontrastowana jest przez żartobliwe wstawki związane z posiadaniem kota. Fukumaru (kot) musi przywyknąć do nowego miejsca, co wiąże się z szeregiem spraw, które doskonale znają posiadacze puchatych towarzyszy. Począwszy od korzystania z kuwety, przez wspólne spanie, drapanie przedmiotów kończąc na pysznym jedzonku. Fabularnie jest bardzo prosto, ale również dość angażująco. Całość czyta się z niekłamaną przyjemnością, która objawia się mimowolnie na naszej twarzy.  https://gameplay.pl/news.asp?ID=134492 
8;Coś niesamowitego! Skomplikowane problemy fizyki, wolności wyboru, pytań o sens istnienia itp. przedstawione w literackiej formie opowiadań. Piękna sprawa.  Opowiadania zawarte w zbiorze "Wydech" wręcz zmuszają do zastanowienia się na tym, co byłoby gdyby? Czy coś takiego mogłoby się wydarzyć? Czy rzeczywiście jest tak, jak nam się wydaje?   Proza Teda Chianga budzi ciekawość i wywołuje niepokój, gdyż zazwyczaj na co dzień nie zastanawiamy się nad poruszanymi przez autora zagadnieniami.  Powiem krótko: lektura obowiązkowa dla każdego, kto jest skłonny pomyśleć. 
10;Świetny trzeci tom. Na początku do domu Yaeki przychodzi Sara z ojcem i ten ojciec jest zachwycony domem i robi zdjęcia i chcę się zaprzyjaźnić z ojciec Yaeki , a Kirishima się śmieję:D Później widzimy Masayę , który jest u swojego szefa i mówi mu , że chcę zabić Kirishimę , a szef mówi mu , że Kirishima jest teraz niańką panienki , a ten nie wierzy i wychodzi i bardzo szybko spotyka bohatera z panienką , ale Kirishima w ogóle go nie kojarzy i dopiero , gdy pojawia się Rei i mówi kto to jest Kirishima sobie przypomina i zaczyna się wkurzać na gadanie Masayi i już ma coś mu zrobić , ale Yaeka łapię go za rękę i Kirishima mówi jej , że się zdenerwował , bo zgłodniał i odpuszcza Masayi i po chwili zjawia się szef Masayi i oboje odjeżdżają , ale Masaya nadal chcę zabić Kirishimę. Później Yaeka mówi bohaterowi , że jutro idą do parku i co chwilę mu to przypomina i następnego dnia idą do parku razem z Sugiharą i dwójką innych podwładnych i bawią się w Baba Jaga patrzy i chowanego i podczas chowanego Sugihara i inni poza panienką boją się momentu , gdy Kirishima ich znajdzie:D A jak ich znajduję to krzyczą ze strachu. Później bohater odbiera panienkę ze szkoły i dwóch gangsterów ich atakują i Yaeka mówi by nie krzywdzili Kirishimę , bo on jest dobry i miły , ale gangster ją uderza i dziewczynka traci przytomność , a Kirishima jest w szoku i rzuca się na gangsterów i łamię rękę jednego z nich , a drugiego prawie zabija , ale patrzy na panienkę i bierze ją na ręce i zabiera do szpitala , a po drodze dzwoni po Sugiharę i ojca panienki. A w szpitalu okazuję się , że Yaeka jest w śpiączce , a bohater przeprasza szefa i chcę by go ukarał , a ten pyta za co. Czy za to , że jego córka została uderzona czy za to co teraz zamierza zrobić Kirishima? I każę mu zostać z jego córką. Jednak Kirishima i tak wyrusza się zemścić. I tak mija dwa dni i bohater w końcu odnajduję napastników i ich biję zupełnie jakby był w transie i , gdy prawie zabija jednego z nich zjawia się szef z ludźmi i ochrzania Kirishimę i uderza , a następnie daję rozkaz swoim ludziom by zabili tych co zaatakowali Kirishimę i jego córkę , a następnie mówi bohaterowi , że już nie jest postrachem yakuzy , a opiekunem jego córki. I wtedy dowiadują się , że Yaeka się obudziła i Kirishima do niej przybiega cały we krwi i , gdy chcę iść się umyć Yaeka łapię go za rękę i nie pozwala odejść , a on siada obok niej i po chwili zasypia , a dziewczynka głaszcze go po włosach. I też zasypia. A potem mamy dwa dodatki. W pierwszym widzimy jak Rei i Kirishima się poznali w szkolę. Kirishima już wtedy był postrachem , a Rei go zobaczył jak je naleśniki i chroni je przed Rei:D I dzięki słowom Kirishimy Rei ujawnił , że jest gejem , a następnie przyniósł Kirishimie naleśniki i nazywał skarbem i dodał , że przecież się ziomują:D A w drugim dodatku widzimy młodego bohatera , który nudzi się w domu i nagle budzi się malutka Yaeka i chcę się z nim bawić , a on buduję jej domek z klocków i Yaeka mówi - "Blawo" , a potem usypia na jego kolanach:D I na końcu mamy krótką scenkę w teraźniejszości , gdzie Yaeka i Kirishima siedzą i rozmawiają o pogodzie i jest wzmianka , że żadne z nich nie pamięta tej sytuacji z zabawą. Ten tom mimo , że był tak samo świetny jak poprzednie to tutaj mamy trochę więcej dramatyzmu spowodowanego atakiem i uderzeniem Yaeki. Reakcja Kirishimy mocna , ale nie ma co się dziwić , bo panienka jest dla niego bardzo ważna. I dobrze , że ostatecznie nic groźnego jej się nie stało. Na plus pierwsze spotkanie Rei i Kirishimy i wspomnienie , gdy Kirishima bawił się z malutką Yaeką. I już nie mogę się doczekać 4 tomu 
7;Rodzina Jadzi i Stasia wybiera się na "sobotni targ śniadaniowy" i ucztuje... To książka idealna do rozmowy z dziećmi na temat zdrowego żywienia! 
9;Po przeczytaniu powieści Luka Vitiello znałam już mniej więcej zarys całej fabuły. Tym razem poznajemy całą historie widziana z perspektywy Arii. Początek to w zasadzie więzy jakie łączą Arie z jej młodszym rodzeństwem a szczególnie z trochę młodsza od niej Gianną. Potem są zaręczyny i ślub, podczas którego kochanka Luki przestrzega ją przed nocą poślubną i brutalnością Luki. Zresztą Grace jeszcze dwukrotnie namiesza w życiu Arii. W tej powieści nie ma zbyt wiele akcji jest natomiast dużo scen erotycznych bardzo stonowanych, które jednak mogą wywołać rumieniec na twarzy. Aria po początkowym strachu przed mężem , zaczyna lubić te intymne spotkania, ale jej to nie wystarcza. Postanawia znaleźć sposób, żeby znaleźć drogę do serca Luki, bo dla niej sam seks bez miłości jest mało wart. A ona zdaje sobie sprawę, że mimo wszystko kocha swojego męża, mimo jego wad. Po raz kolejny autorka udowodniła, że można napisać ciekawy romans mafijny z dużą dawką erotyzmy, który czyta się z zainteresowaniem, w którym nie ma zbyt dużo krwawych scen, za to na pierwszy plan wysuwa się rodzące uczucie i więzy rodzinne. 
7;Całkiem niezły kryminał. Idealny obraz rządzących. Zabrakło mi tylko elementu zaskoczenia, kto i dlaczego wiedziałam już w połowie książki. Mimo to świetnie się czytało. 
10;Świetny drugi tom. Manga zaczyna się , gdy Kirishima razem z szefem i Yaeką jadą do szpitala by odwiedzić matkę dziewczynki i panienka do niej mówi , a potem razem z bohaterem idą do sklepiku i spotykają dawnego członka grupy( Aoi) , który odszedł z grupy bo się zakochał , a dziewczynka mówi mu , że przecież nadal może się przyjaźnić z jej tatą i mówi też by ich odwiedził , a mężczyzna jej dziękuję i mówi , że ich odwiedzi. A teraz jego synek daję Yaecę zabawkę i pyta czy będzie z nim chodzić , ale Ona odmawia , a chłopczyk się zastanawia , że może powinien dać jej inną zabawkę:D Później w domu Sugihara się zastanawia czemu kotek Yaeki go nie lubi , a bohater tłumaczy mu , że koty mają swoją hierarchię i w tej hierarchii Sugihara jest na ostatnim miejscu za jedzeniem:D Później Sugihara zostaję sam z panienką , bo jej ojciec wychodzi z Kirishimą i próbuję się z nią zaprzyjaźnić. Najpierw prosi ją o wspólny posiłek , a potem oglądają filmy i Sugihara widząc , że ożywiła się , gdy wspomniał o Kirishimie zaczyna jej opowiadać o jego sekretach i następnego dnia Kirishima się dowiedział i ostrzegł Sugiharę by skończył o nim gadać i uderza go z główki:D Później nadchodzą walentynki i panienka przygotowuję Kirishimie czekoladki i on dziękuję , a ona szczęśliwa i później Kirishima daję nauczkę jakimś cwaniakom , którzy źle się zachowali na ich terenie i każę Sugiharze ich zakopać do samej głowy. A potem dom odwiedza Aoi z synem i Aoi dobrze się dogaduję z ojcem dziewczynki. A następnie Yaeka idzie do parku z Sugiharą i innym podwładnym taty(Kirishima nie mógł) i zaprzyjaźnia się z dziewczynką - Sarą. A później Kirishima z okazji urodzin panienki gotuje jej coś i panience bardzo smakuję i mu dziękuję. A pod koniec Kirishima i Yaeka spotykają przyjaciela bohatera - Rei , który jest gejem i ten zaczyna odpowiadać , że przyjaźnią się od gimnazjum i znają się jak łyse konie , a Kirishima patrzy na niego ze wstrętem i mówi , że udaję , że go nie zna , a Rei oburzony:D A potem mówi panience , że Kirishima zmienił się dzięki niej i potem wspomina bohaterowi o niejakim Masaya , który zawsze chciał się bić z Kirishimą w szkolę i zastanawia się co się z nim stało i po chwili widzimy Masayę , który masakruję jakiegoś gościa i myśli o tym , że chcę zabić Kirishimę. A na końcu mamy dodatek sprzed narodzin Yaeki , gdy jej mama jest w ciąży i wszyscy o nią dbają , a ona się nudzi i rozmawia z mężem o tym kim będzie ich dziecko. Mamy tam również młodego Kirishimę i mama Yaeki mówi mężowi , że kocha ich wszystkich. W tym tomie na plus nowe postacie czyli : Aoi i Rei. Intryguję również postać Masayi. Na plus również ciocia Yaeki czyli siostra jej mamy(Kanami) A największy plus to relacja Kirishimy i Yaeki , która z każdą stroną jest coraz lepsza , a ich więź mocniejsza 
10;Brak mi słów jak zawsze kiedy kończę czytać książkę Gabrysi .  Czytając rozdział do Ciebie łzy przysłaniały mi słowa. Kochana Gabriela Gargaś dziękuję książkę powinien przeczytać każdy, żyjemy w czasach kiedy człowieka oceniamy po okładce po tym jak wygląda nie liczy się dla nas to co ma na do zaoferowania ,co ma w środku.  Bez względu kim jesteśmy powinniśmy spotkać się z Benedyktem porozmawiać, zrozumieć świat . 
7;Dobra, mafijna historia. Dużo się dzieje, są tajemnice, zdrada, zemsta. Jest on i ona, zakochani w sobie pomimo, że nie powinni. A na koniec musimy poczekać... 
7;Książka, która pozostaje w pamięci. Jakże skomplikowane były nasze polskie losy, ileż ludzie musieli przejść, jak silne są kobiety. 
9;Lovecraft, niekwestionowany mistrz literatury grozy. Twórca jednych z wspanialszych opowieści, które nigdy się nie starzeją. Potrafił tworzyć historie nonszalancko nienachalne, a jednocześnie tak ujmujące swoim niepokojącym klimatem. Niedościgniony, niesamowity, perfekcyjny. Czy da się ten niedościgniony wzór odtworzyć i oddać z należytym szacunkiem? Wielu próbowało i wielu poległo. Był też August Derleth, który udowodnił, że można wskrzesić ducha Lovecrafta i można to zrobić dobrze. Obserwatorzy to zbiór niepokojących, a wręcz przerażających historii. To fascynujący kolaż przygód, które mogą się przytrafić nieostrożnemu podróżnikowi, gdy po zachodzie słońca znajdzie się w okolicach Innsmouth lub Dunwich. Ta część Massachusetts jest pełna szalonych naukowców, czarownic, czarnoksiężników i czegoś żyjącego pod zatoką. A każdy z nich ma swoją historię do opowiedzenia. I mimo, że wszystkie opowieści są pióra Derletha, to Lovecraft wypełza z nich, owiewa swą mroczną mgłą, roztacza swój cień i sprawia, że ogarnia nas strach. Strach, który jest jednym z najprawdziwszych uczuć. Chociaż czasami te historie są chaotyczne i powtarzalne, wciąż jest w nich coś fascynującego, wciąż są ekscytujące i trzymające w napięciu na swój własny, niepowtarzalny sposób. August Derleth pokazuje swój niesamowity talent w większości tych historii, styl, tak zniewalający, wciągający, tworzący nastrój zarówno piękny, jak i przerażający. Być może to też zasługa obecności samego mistrza, która wyziera z każdej ze stron. Cokolwiek by to było, wiem, że każdy kto choć trochę uwielbia Lovecrafta, odnajdzie tutaj wszystko, za czym tęskni. 
6;Chwytliwy tytuł, niezły projekt graficzny okładki i opis. Zapowiadało się dobrze. Wyszło nieźle.   Trochę brakowało mi wartkiej akcji. Dobrze jest za to opisana choroba chłopca i jego postrzeganie świata. W pewnym momencie powieść jest dość przewidywalna i jej zakończenie dosyć łatwo można odgadnąć. 
9;„Czy mężczyzna ze snów istnieje naprawdę?”  ✨Książka jest jedną wielką niespodzianka z historią,która jest tak niewiarygodna,że odłożyłam książkę dopóki się nie skończyła🤓  ✨Idealna na każda porę roku…Zaskoczy i wzrusza… Sprawia,że sny stają się jawą✨  ✨Historia Adriany i Dawida jest historia inną niż dotąd miałam okazję czytać. Autorka sprawiła,że pokochałam bohaterów,którzy byli nietuzinkowi a fabuła dopracowana i wciągająca🔥  ✨Świat marzeń sennych sprawia,że książka jest wyrazista a historia długo zostanie w pamięci 🔥 Polecam  📚Adriana z przeszłością,z która nie może sobie poradzić…..smierć rodziców cztery lata temu,niedokończone studia,załamanie nerwowe i powrót do rodzinnego domu w Columbią Falls…. Obecnie razem z siostrami prowadzą pensjonat i domki gościnne,które kiedyś prowadzili rodzice…. W snach nawiedza ja chłopak,którego nazwała David….chciałaby odkryć znaczenie snów… Pewnego razu do ośrodka przyjeżdża grupa młodych osób w tym „JEJ” David🌟 Dotąd wycofana Adriana postanawia poznać przeszłość i odszyfrować znaczenie snów…. Jaki udział będzie miał David❓ Czy pisane jest Im wspólna przyszłość❓ Czy przeznaczenie sprawi,że będą razem❓ Koniecznie poznajcie odpowiedzi na te pytania.  Poznanie tajemnic przeszłości ma duże znaczenie na przyszłość bohaterow🔥 
9;Barbara miała wszystko. Kochającego męża, wspaniałą karierę sceniczną, wielbienie wiernych fanów. Po wielu latach doczekała się również dziecka. Ale z czasem harmonia w jej życiu została zachwiana, zaufanie nadwyrężone. Jednak czarę goryczy przelało porwanie córki. Barbara straciła wszytko co miała i pogrążyła sie w rozpaczy. Czy jest szansa na odzyskanie spokoju ducha? Przeczytałam najnowszą książkę Anny Stryjewskiej na jednym wdechu. Choć nie zdarza mi się to często, a właściwie prawie wcale, to tym razem wielokrotnie pociekła mi łza. To niesamowicie wciągająca opowiesc o tym, że nic w życiu nie jest nam dane na zawsze. Nigdy nie wiemy jak mając wszystko możemy stracić to co dla nas najważniejsze. Dodatkowo człowieka, który jest silną istotą, nadmiar złych emocji i niekorzystnych wypadków potrafi rozłożyć na łopatki w najmniej oczekiwanym momencie. Fabuła "Skradzionej kołysanki " prowadzona jest dwutorowo. Śledzimy losy Barbary, głównej bohaterki, od momentu kiedy jej kariera osiąga maksimum, natomiast druga część ukazuje nam Basię upokorzoną i wyczerpaną życiem. Oba te wątki przeplatają się, dzięki czemu ksiazka nie jest monotonna. Chociaż muszę przyznać że już w okolicy połowy powieści podejrzewałam jakie będzie jej zakończenie. Jednak @annastryjewska2018 napisała ją tak ciekawie, świetnie nakreśliła wątki i bohaterów, że im dalej końca, tym bardziej nie mogłam się oderwać. Jeżeli szukacie życiowej historii, o ogromnym ładunku emocjonalnym, która doprowadza do łez, to koniecznie siegnijcie po "Skradzioną kołysankę". POLECAM 
9;Czytaliście "Małego Księcia"? Podejrzewam, że pewnie wszyscy. Ja także, ale było to tak dawno, iż muszę się przyznać, że nawet jej nie pamiętam i wstyd mi za to wielki🙈 Tym samym będę oceniać "Małą Księżniczkę" nie porównując jej z pierwowzorem, tylko napiszę moje odczucia względem tylko tej książki.  Książka dla tych dużych, jak i małych. Pięknie wydana, twarda okładka, nie za dużo tekstu, czyta się szybko i zawiera sporo przesłodkich ilustracji, więc czego chcieć więcej od książki? Najlepiej, żeby taka książka miała jeszcze coś do przekazania swoją treścią i przekonała do siebie czytelnika, mnie ona totalnie kupiła.  Mała księżniczka, mieszkając na niewielkiej planecie, opiekuje się Tulipanem. Poświęca mu wiele uwagi, robi wszystko, aby go uszczęśliwić, z kolei on jest wiecznie z niej niezadowolony i tylko ją krytykuje. Z każdą przykrością skierowaną ze strony Tulipana, na Księżniczkę zaczyna budzić się i wydostawać z niej ciemne Coś. Boi się ona tego i tym samym postanawia wyruszyć w wielką podróż, zwiedzając inne planety, na których pozna wiele różnych mieszkańców. Na końcu dotrze na Ziemię, na bezludną wyspę i tam pozna Amelię.  Książka napisana w metaforyczny sposób, w której podtrzymany został bajkowy klimat. Uczy ona przede wszystkim, aby być tym, kim jesteśmy i nie dopasowywać się na siłę do innych, którzy tego od nas oczekują. Przede wszystkim to opowieść o lęku, który towarzyszy każdemu z mieszkańców planet, boją się oni podjąć ważne dla siebie decyzje i zaryzykować dla własnego dobra. Osoby zamieszkujące te planety to odpowiedniki kobiet, które zmagają się ze swoimi słabościami, defektami i strachem towarzyszącym przed odrzuceniem ze strony społeczeństwa. 
9;Brakowało mi dobrego kryminału, ostatnio pochłonęły mnie książki świąteczne i dobrze było przypomnieć sobie, za co kocham ten gatunek. Książka wciągnęła mnie w całości, a to za sprawą dobrze nakreślonych bohaterów i ciekawego śledztwa. Marcy przeżyła bliskie spotkanie z wielkim autem, jednak ciało nie zapomniało i boleśnie o tym przypomina, co kobieta przyjmuje, jako potencjalny powód do odrzucenia jej podania o pracę. Mike zamienił wielkie miasto i FBI na spokojne rodzinne strony i posadę szeryfa, gdy odkrył niekompetencję swojego poprzednika, postanowił działać. Dwoje silnych charakterów w walce z mordercą i gwałcicielem oraz tajemniczą śmiercią nastolatki. Każdy na swój sposób próbuje udowodnić, że nadaje się do pracy, jaką wykonuje. Mrok, przemoc i śledztwo – takie książki to ja uwielbiam! 
6;"Trzeba marzyć " to druga część serii "Willa pod jodłami " autorstwa Bogny Ziembickiej. Poznajemy dalsze losy Jagi, która zamieszkała wraz ze swym czworonożnym przyjacielem Parerasem, w przedwojennej willi Pod Krakowem. Nie chciałabym zbyt wiele zdradzić tym osobom, które nie czytały pierwszego tomu, więc powstrzymam się od szczegółów fabuły. Muszę natomiast powiedzieć, że "Trzeba marzyć " to powieść, która jest utrzymana w podobnym stylu do swej poprzedniczki, mamy tu do czynienia z całym mnóstwem bohaterów i wydarzeń. Bardzo łatwo jest się zgubić w tym zamieszaniu. Raz autorka zabiera nas do Bombaju, za moment do Krakowa, tylko po to, żeby wraz z inną bohaterką udać sie na wschód i w lata czterdzieste. Jak sami widzicie jest to niesamowita miszanka. Trzeba sie naprawdę wczuć, żeby nie zgubić wątku, ponieważ książka sprawia wrażenie chaotycznej. To taki typ powieści, którą najlepiej sie chyba rozumie czytając po raz drugi. Bo przy pierwszym jej poznawaniu pewne wątki wydają się być zbędne. Były takie chwile, że już wczuwałam się w konkretną sytuację, nadążałam za wydarzeniami a wtedy nagle wątek się urywał, zastępował go inny, po to, żeby w końcu kiedyś się połączyć. Plusem tej opowieści są fajne, zadziorne dialogi i dobrze wykreowani bohaterowie. Kolejnym atutem jest to, że dużo się dzieje, szybko się ją czyta i nie ma czasu na nudę.Ogólny pomysł na historię wydaje się być fajny i chyba nawet ta część podobała mi się bardziej niż pierwsza. Jednak wolałabym większego porządku na kartach powieści. Czy ją polecam? No cóż, nie będzie to jedna z moich ulubionych serii, ale nie skreślam jej całkowicie. 
9;“Nazywam się Adam McKey. Moje życie podzielone jest na trzy  etapy. W każdym z nich byłem zupełnie innym człowiekiem.  Wszystko, co znam, kocham, co poświęciłem, składa się na to,  co było przed, w trakcie i co jest po… Mirrors.”  Zakończenie najbardziej wyczekiwanej erotyczno-mafijnej serii w Polsce!  Cassandra i Adam przeszli razem naprawdę długą drogę, by w końcu uwolnić się od przeszłości. Dramatyczne wydarzenia odbiły się mocno na ich psychice i związku. I gdy wydaje się, że potrzebują po prostu jeszcze więcej czasu na uporządkowanie chaosu w ich głowach nagle w życiu Adama znowu pojawia się Camilla. Teraz jest Afrodytą, jedną z najważniejszych osób w organizacji, kochanką Hadesa, kobietą, w której Adam widzi swoją pierwszą miłość. Miłość, którą już dawno pogrzebał i o której zapomniał.  Kobieta bez wahania wciąga go ponownie do bezwzględnego świata pełnego perwersyjnego seksu i bezlitosnych zasad. Zaczyna się zawiła gra w której przeszłość ściera się z rzeczywistością, a prawda okazuje się być bardziej skomplikowana i bolesna niż można się spodziewać. Do Adama dociera, że by chronić Cassandrę i ich syna, musi znowu stać się Morfeuszem. Zaczyna więc samotną drogę przez piekło, które pochłania go coraz bardziej. Staje twarzą w twarz ze swoim piętnem i sam musi odpowiedzieć sobie na najważniejsze pytanie: czy chce być Adamem, czy Morfeuszem?  Wejdź do świata intensywnych i mrocznych doznań!   “Zmieniła moje zimne jak lód serce w ogień, który rozpala mnie teraz od środka. To jedne z najpiękniejszych uczuć na świecie. Świadomość, że nasze serce bije dla kogoś. To największy dar, jaki można podarować człowiekowi: miłość.”  Tę recenzję zacznę od małej opowieści, jak zaczęła się moja przygoda z Kasi książkami i oczywiście przejdę do sedna mojej opinii, więc się nie martwcie. Po raz pierwszy z twórczością K.N. Haner zetknęłam się za sprawą “Snów Morfeusza”. Pamiętam, to jak dziś, kiedy pojechałam kilka lat temu do Polski na urlop i poszłam do biedronki. Zawsze mam taką manię, że sprawdzam tam książki. Moją uwagę zwrócił egzemplarz, którego okładka przedstawiała męskie błękitne oko. Tak mnie ona, zahipnotyzowała, że nie potrafiłam oderwać od niej wzroku. Moja mama wówczas zbeształa mnie w sklepie (tak, przy ludziach :D), że i tak mam tyle książek, to, po jakiego groma dokupuję wciąż nowe, ale weź tu człowieku nie kup, skoro jestem wzrokowcem i ta okładka była tak świetna, że musiałam ją wziąć. Cena też była śmieszna, bo całe 9,99 zł, to nawet nie było mowy, żebym tej książki miała nie kupić. “Sny Morfeusza” przeczytałam dopiero w Anglii, jak wróciłam do domu i teraz wyobraźcie sobie, jakie było moje zaskoczenie, gdy po przeczytaniu, zerknęłam na bio autorki i odkryłam, że za pseudonimem K.N. Haner, kryje się Polka. Zaczęłam wtedy na Facebooku szukać jakichś grup czytelniczych dla fanów autorki i gdy znalazłam, byłam w siódmym niebie. Od tamtej pory jestem Kasi wielką fanką i posiadam jej wszystkie solowe książki. Po pierwszej części Mafijnej miłości przyszedł czas na drugą, czyli “Koszmar Morfeusza” i czytałam ją z sercem w gardle. Później wyszedł jeszcze tom “Przebudzenie Morfeusza” i tam też tyle się działo, że centralnie rwałam sobie włosy z głowy, jednak po skończeniu miałam niedosyt i po części czułam też zawód. Już Wam wyjaśniam dlaczego. Może trochę zaspojleruję, za co z góry przepraszam, ale Przebudzenie skończyło się porwaniem Cassandry i tym, że po czasie Adam otrzymał zdjęcie, z którego dowiedział się, że Cass żyje i kilka zdań, gdy powróciła. I koniec. To zakończenie mnie nie usatysfakcjonowało, ponieważ po tym wszystkim, co spotkało tę dwójkę, zasługiwali na miodem płynące zakończenie, a nie tylko kilka linijek tekstu. Bardzo wielu czytelników miało dokładnie takie same odczucia, co ja. Dlatego, gdy Kasia ogłosiła, że powstanie czwarta część, skakałam do góry, bo uważałam, że kilka spraw powinno jeszcze zostać wyjaśnionych…  W tym momencie kochani zaczyna się recenzja “Piętna Morfeusza”. Dokładnie w sobotę pod wieczór dostałam od Kasi email z pdf-em czwartego tomu, który wrzuciłam na czytnik i musiałam trochę poczekać, żeby mi się podładował. Zaczęłam czytać chwilę po 22 i skończyłam prawie, że o 4 rano. Tak się wciągnęłam, że nie umiałam się od czytania oderwać. Zostałam doszczętnie pochłonięta. Tyle razy chciałam rzucać czytnikiem i Kasi wyrwać włosy z głowy za to, co tam odwalała, to nie macie pojęcia. Serce mi się ściskało, żołądek kurczył się z nerwów, złość parowała mi uszami i leciały tak niecenzuralne słowa, że aż byłam zaskoczona, że można tak przeklinać :D  Kasia na samym początku książki uprzedza, że jeśli myślicie, że ten tom będzie słodki, to będziecie zawiedzeni i tu kochani moi Kasia napisała prawdę. Nie dostaniecie słodko pierdzącej historii miłosnej Cassandry i Adama. Ta opowieść przepełniona jest strachem, bólem, tajemnicami, kłamstwami, intrygami. Żeby chronić swoją rodzinę, Adam będzie musiał dopuścić się wielu okropnych rzeczy, których tak bardzo nienawidzi. Ja odczuwałam całą sobą to, co on przeżywał. Czułam te wszystkie emocje, które nim targały i tak bardzo mu współczułam. Zawsze, gdy czytam, staram się postawić na miejscu bohaterów i rzadko mi się to udaje, ale w przypadku tej serii, nie miałam z tym problemu. Nawet nie wiem, co mam napisać, żeby nie wyjawić Wam tego, co tu się dzieje, ale powiem Wam, że jest grubo. Niby książka jest krótka, ale tu się tyle dzieje, że nie ma nawet sekundy na nudę. Akcja jest wartka i nie zwalnia tempa. Na każdej stronie non stop coś się dzieje. Fabuła jest genialna i uważam, że jest to idealne zakończenie całej serii. Naprawdę cieszę się, że Kasia nie rozpisała się na 400 stron, bo byłoby to niepotrzebne. Nie wierzę, że to piszę, ale tu nie było sensu ciągnąć tego dalej. Kasia wręcz mistrzowsko wplotła najważniejsze wątki, które były przemyślane i niepisane na siłę. Nie znajdziecie tu zbędnego pitolenia, żeby zapełnić strony. Wszystko jest ważne i istotne dla tej historii. Oprócz tych wszystkich dram znajdziecie tu także sceny zbliżeń, pomiędzy Cass i Adamem, ale nie tylko...    “Piętno Morfeusza” opisane jest tylko z punktu widzenia Adama, bo to jest jego historia i jego walka. Znajdziecie tu wątki, które działy się w przeszłości, co było fajnym zabiegiem, bo mamy wgląd do tego, jak to się wszystko zaczęło. Oczywiście mamy tu także Cassandrę, która przeżyła wiele i powoli do siebie dochodzi. Kocha Adama i w pewnym stopniu tęskni za Morfeuszem, ale w jakim sensie, tego dowiecie się, czytając. Ja milczę, jak grób i nic Wam nie zdradzę. W tej opinii bardziej skupiam się na Adamie, bo to jest jego spowiedź, tylko czy dostanie i przede wszystkim, czy zasłuży na rozgrzeszenie?  “Spokój jest zbyt piękny, by był prawdziwy. To nie jest takie łatwe.  To nie znika. Wspomnienia, przeszłość… To wszystko, co  było pomiędzy okresem przed i po Mirrors, to… Moje piętno.”  Myślę, że nie będę się bardziej rozpisywać i mam ogromną nadzieję, że ta recenzja Was zachęci do sięgnięcia po “Piętno Morfeusza”. Jeżeli nie czytaliście jeszcze tej serii, to nadrabiajcie zaległości. Otrzymacie istny rollercoaster emocjonalny, który wywoła w Was różne odczucia. Właśnie o to chodzi w książkach, żeby wywoływały w nas emocje i nie odpuszczały do ostatniej strony.  Ja jestem oczarowana tą częścią i mimo że nieraz miałam ochotę udusić Kasię, to otrzymałam opowieść, jakiej oczekiwałam. Zabrakło mi jedynie takich dwóch malutkich elementów, które by były fajnym dopełnieniem do całości, ale to tylko takie moje zdanie. Nie mogę Wam powiedzieć, o co mi chodzi, bo bym zdradziła ważne wątki. Będę czytać Wasze opinie i sprawdzę, czy mamy podobne zdanie.   I tak na koniec jeszcze wspomnę kilka słów o okładce, która jest fenomenalna i idealnie oddaje przekaz książki.   Kto wygra tę walkę? Adam czy Morfeusz?  Czy Cassandra i Adam dostaną swoje szczęśliwe zakończenie?  Na te odpowiedzi dostaniecie odpowiedzi w tej lekturze.  Jeśli lubicie historie z dreszczykiem emocji, gdzie nie wiadomo, jak potoczą się losy bohaterów i czy po tych wszystkich problemach czeka ich happy end, to ta seria jest dla Was. Ja szczerze polecam, bo to są książki, po które warto sięgnąć i dać im szansę.  (Jupi, udało się napisać opinię bez bełkotu, bo jeszcze do tej pory mam ogromny chaos w głowie. Co ta Kasia ze mną na wyczyniała :D). 
7;Całkiem inna ta książka i zostawia po przeczytaniu parę tematów do przemyślenia. Ja osobiście skupiłam się na cieple bijącym z fragmentów dotyczących przyjaźni, która zawiązała się pomiędzy Danielem, mężczyzną właściwie już u kresu swej ziemskiej drogi, a dziewczynką z sąsiedztwa. Nie odnalazłam się natomiast w snach, czy urojeniach Daniela. Dla mnie jako totalnej realistki ciężko wejść w taki odrealniony świat. Ja sama nieczęsto śnię… Dotknął mnie też temat uprzedzeń i wszystkich tych negatywnych emocji związanych z Brexitem. 
7;Szufladka mówi, że to erotyk. Mi bardziej pasuje, że to jednak jest o wewnętrznej sile kobiet. Autorka powieści z bezpruderyjnymi scenami intymnymi napisała książkę, która porusza sporo kontrowersyjnych tematów: o bezkarności bogatych chłopców, o bezkarności mężczyzn z pieniędzmi i układami, o słabości kobiet pożądających pozycji, o chorych układach społecznych, obojętności dorosłych dzieci wobec starzejących się rodziców, o rozbitych rodzinach, dysfunkcyjnych rodzicach, niekompetentnych terapeutach, haraczach, wymuszeniach, prostytucji, pedofilii i wreszcie o brutalnym gwałcie. Całkiem nieźle splotła wątki. Może czasem przeszarżowała, ale nie przeszkadzało mi to bardzo. Audiobook nieźle czyta Konrad Darocha. Polecam - nie tylko dla momentów. 
6;Kartonowa książeczka ilustrująca przeciwieństwa. Jest ok. 
6;Kartonowa książeczka ilustrująca to, ile symbolizuje dana liczba, od 1 do 10. 
10;Pewnego dnia w domu samotnie żyjącego sędziego odkryta zostaje mroczna inscenizacja stworzona z ciała owego sędziego oraz ciała jakiejś kobiety. W domu znajduje się dowód obciążający Daniela Podgórskiego 👀  Ta część była długa (832 strony), jednak czytało się ją bardzo szybko. Co chwilę pojawiały się nowe tropy, nowi podejrzani, nowe powiązania... Katarzyna Puzyńska chyba znudziła się ułożonym Danielem, gdyż w tej części to zupełnie inny człowiek - jestem bardzo ciekawa, co będzie dalej 👀  Bardzo polecam. Ogromny plus za zachowanie równowagi między kryminałem a wątkami obyczajowymi 🙌 
8;"Trzeba marzyć " to druga część serii "Willa pod jodłami " autorstwa Bogny Ziembickiej. Poznajemy dalsze losy Jagi, która zamieszkała wraz ze swym czworonożnym przyjacielem Parerasem, w przedwojennej willi Pod Krakowem. Nie chciałabym zbyt wiele zdradzić tym osobom, które nie czytały pierwszego tomu, więc powstrzymam się od szczegółów fabuły. Muszę natomiast powiedzieć, że "Trzeba marzyć " to powieść, która jest utrzymana w podobnym stylu do swej poprzedniczki, mamy tu do czynienia z całym mnóstwem bohaterów i wydarzeń. Bardzo łatwo jest się zgubić w tym zamieszaniu. Raz autorka zabiera nas do Bombaju, za moment do Krakowa, tylko po to, żeby wraz z inną bohaterką udać sie na wschód i w lata czterdzieste. Jak sami widzicie jest to niesamowita miszanka. Trzeba sie naprawdę wczuć, żeby nie zgubić wątku, ponieważ książka sprawia wrażenie chaotycznej. To taki typ powieści, którą najlepiej sie chyba rozumie czytając po raz drugi. Bo przy pierwszym jej poznawaniu pewne wątki wydają się być zbędne. Były takie chwile, że już wczuwałam się w konkretną sytuację, nadążałam za wydarzeniami a wtedy nagle wątek się urywał, zastępował go inny, po to, żeby w końcu kiedyś się połączyć. Plusem tej opowieści są fajne, zadziorne dialogi i dobrze wykreowani bohaterowie. Kolejnym atutem jest to, że dużo się dzieje, szybko się ją czyta i nie ma czasu na nudę.Ogólny pomysł na historię wydaje się być fajny i chyba nawet ta część podobała mi się bardziej niż pierwsza. Jednak wolałabym większego porządku na kartach powieści. Czy ją polecam? No cóż, nie będzie to jedna z moich ulubionych serii, ale nie skreślam jej całkowicie. 
8;Idealny wybór na jesiesienne wieczory!  Świetna ekranizacja świetnej powieści grozy, nie tylko dla najmłodszych.   Szybka akcja, niezłe tempo, mega obrazowa narracja, przystępna dla dzieciaków, klimat grozy i napięcia. Opowieść pełna magii i starych bajek dla dzieci, bazująca głównie na klasyce - baśni o Jasiu i Małgosi. Cała reszta to luźna interpretacja.  Opowieść, która (jak też i klasyka), uczy bawiąc i pławiąc dzieciaki w prawdziwym, ale nie krwawym mroku!   Uczta dla wyobraźni - prawdziwa baśniowa atmosfera.  Polecam jedno i drugie, chociaż oczywiście w kolejności właściwej, czyli najpierw powieść, potem film, pełen kolorów i magii, ze świetną kreacją Winslowa Fergley i Krysten Rotter!   Przerewelacyjny kawałek, promujący film: CHVRCHES - Cry Little Sister! 
7;Zabawne opowieści o księciu, który szuka swojej księżniczki. Zakończenie niezwykle zaskakujące ;) 
8;Po raz kolejny autorka mnie nie zawiodła, jej historia jest zawiła, zagadkowa i ekscytująca, bohaterowie muszą zmagać się z poczuciem winy i moralnością, wkraczamy w świat kłamstw i niedomówień, barku zaufania, lojalności i bezsilności. Każdy robi to dla rodziny, by ich chronić, ale czy jest to rozsądne? Czy nie lepiej być szczerym i pomocnym?   Na pozór wszystko wygląda bardzo dobrze, kochająca się rodzina i chore dziecko Kieron, dla którego robią wszystko by był szczęśliwy. Z czasem pojawia się mała rysa, bo starszy syn Connor był zamieszany w dziwne wydarzenie o którym mówi cała szkoła i wraz z dwójką kolegów został wyobcowany i naznaczony. Od razu widać, że chłopaki coś ukrywają i nie potrafią o tym zapomnieć. Connor również oddala się od rodziców czuje się odtrącony i samotny, bo rodzice więcej czasu poświęcają młodszemu bratu. Lucy działa jak automat chodzi na wszystkie badania z Kieronem, chce być wsparciem, ale od środka marnieje widać, że dręczy ją depresja i jest roztargniona, była dobrym lekarzem, a teraz musi siedzieć i zajmować się domem, w dodatku Aiden coraz później wraca z pracy czyżby miał romans?  Każdy z nich coś ukrywa i ich zachowanie staje się nie naturalne, zaczyna brakować wspólnych rozmów i wyjść ich relacje stają się napięte, bo od środka zżera ich niepewność, brak zrozumienia, nie ułatwi sprawy choroba, Kierona bo jego stan jest coraz gorszy. Każdy z osobna opowiada swoją historię, jego punkt widzenia, poznajemy myśli i odczucia, niby sytuacje są różne, ale jednak są ze sobą umiejętnie połączone, przyczyna i skutek...  Końcówka? Och... jak ja kocham takie rozwiązanie sytuacji, gdzie nic nie jest oczywiste, a argumenty i doznania zaskakują. Jestem tym faktem nieco przerażona, ale za to kocham tą autorkę. Dylemat nad, którym stoi cała rodzina może doprowadzić do żarliwej dyskusji. Jak ja bym postąpiła na ich miejscu? Czy postąpiłabym tak samo? Czy jest wśród nich osoba racjonalna? Rozum...? Czy Serce...? 
8;Śliczne ilustracje, które przybliżają nas do życia leśnych zwierząt. 
8;Jedną z przyczyn kryzysu klimatycznego jest nieustanny wzrost gospodarczy, traktowany jako coś oczywistego i niezbędnego dla istnienia ludzkości. Jak miałby w takim razie wyglądać świat postwzrostu? Jak miałaby działać gospodarka i społeczeństwa, które odejdą od imperatywu ciągłego rozwoju? Odpowiedzi na to pytanie próbuje udzielić Jason Hickel i choć nie są one kompletne, to rysują jednak możliwość innej drogi.  Hickel nie udowadnia nam po raz kolejny, że katastrofa klimatyczna jest faktem, to już wiemy. Koncentruje się na podstawowym pytaniu, które wynika z konsekwencji przyjęcia tej wiedzy – co dalej? Nie bawi się przy tym w kreślenie apokaliptycznych scenariuszy upadku, interesuje go nadzieja i rzeczowa rozmowa na temat, jak mamy urządzić świat, by realnie z tym walczył, teraz i w kolejnych dziesięcioleciach.  Więcej na http://goodbuk.pl/2021/11/21/mniej-znaczy-lepiej-j-hickel/ 
7;Wciągająca i ciekawa powieść, trochę inna niż wszystkie, czułam jednak nieodsyt jeśli chodzi o wyjaśnienie całego problemu. W pewnym momencie oczekiwałam, że akcja rozwinie się w stronę bardziej dystopijną i trochę więc mnie rozczarowały decyzje autora względem dalszej treści. Pomimo tego, że całość czyta się dobrze, jest zabawnie, interesująco, erudycyjnie, to miałam wrażenie, że jest to realizacja projektu rozpisanego na wielkiej tablicy, w której autor pilnuje głównie połączenia wszystkich wątków osobistych, do tego każdy jest na tyle odmienny i z innej półki, by przekrój społeczny był pełen. Taka trochę powieść za zamówienie. Myślę, że świetny to materiał na film. 
8;Świetny reportaż, bardzo dobrze udokumentowany, autor zrobił bardzo dokładny research. Nie znałam wcześniej przedstawionych w tej pozycji wydarzeń, dzięki tej książce dowiedziałam się chyba wszystkiego co możliwe o sekcie Jima Jonesa. Książkę świetnie się czyta, niemal jak powieść z wartką akcją - zwłaszcza jeśli wcześniej nie znało się szczegółów zakończenia. Trudno uwierzyć, że do tych wydarzeń doszło naprawdę. Bardzo polecam wszystkim miłośnikom reportażu i zainteresowanych tematem sekt i mechanizmów wywierania wpływu na ludzi. 
10;Książkę "Pokonać chorobę" miałam okazję przeczytać dzięki uprzejmości wydawnictwa Filia, Filia na faktach. Jest to bardzo poruszająca opowieść młodego lekarza, będącego na początku swojej kariery medycznej, który musi się zmagać z bardzo rzadką chorobą. Autor, a zarazem główny bohater jest tutaj bardzo zdeterminowaną postacią z ogromną chęcią do życia i wielkich planach na przyszłość. David po wielu bardzo skomplikowanych badaniach, a także długim pobycie w szpitalach, w końcu otrzymał poprawną diagnozę, w związku z czym mógł podjąć walkę o własne zdrowie i życie. Cała historia może każdego człowieka pobudzić do działania w nawet najgorszych sytuacjach kryzysowych.  W powieści tej możemy śledzić walkę z chorobą naszego bohatera. Obserwujemy jego przemianę, stan zdrowia, nie tylko fizyczny, ale także psychiczny. Ponadto upór i determinacja młodego lekarza sprawiły, że zwyciężył tą wielką wojnę. Pacjent niestety nie wyzdrowiał całkowicie, ale przeżył, co było ogromnym osiągnięciem nie tylko dla niego samego, ale także dla całej medycyny.  Nasz bohater na studiach był przykładowym okazem zdrowia. Umięśniony, sprawny fizycznie oraz odnoszący sukces sportowe chłopak zyskał w tym czasie pseudonim Bestia. Jednak pewnego dnia wszystko uległo diametralnej zmianie. Stan zdrowia głównej postaci uległ pogorszeniu. David był cały czas zmęczony, co było pierwszą oznaką choroby. On jednak po postawieniu diagnozy nie poddał się i rozpoczął walkę z chorobą.  Na kartach powieści widzimy, że David Fajgenbaum wykazuje się tutaj bardzo ogromną siłą i zawzięciem, godnym prawdziwego sportowca, czy też nawet fightera. Ponieważ u naszego bohatera stwierdzono jeden z rodzajów ADHD, swoją uwagę skupił na nauce, by w późniejszym czasie, już jako dorosły mężczyzna całą karierę zawodową poświęcić medycynie. Wszystko za sprawą tego, że w młodym wieku był świadkiem nieuleczalnej choroby swojej ukochanej matki, która zmarła na raka mózgu.  Autor na stronach pozycji dziel się z czytelnikami swoimi doświadczeniami w trakcie pracy jako lekarz oraz wspomnieniami. Przedstawia nam bardzo dokładnie swoją walkę z bardzo rzadką, śmiertelną chorobą. David przez bardzo długi czas nie otrzymywał od lekarzy, którzy go badali prawidłowej diagnozy. Pierwsze wykonane badania, a także uzyskane wyniki wskazywały na chłoniaka. Mimo wszystko medycy nie byli przekonani co do tej choroby i szukali dalej. Wszelkiego rodzaju badania, otrzymane wyniki oraz ich analizowanie nie dały im jednoznacznej odpowiedzi na pytanie, na co umiera autor. On zaś sam, dzięki swojej determinacji nie chciał czekać na poprawną diagnozę. Po pewnym czasie postanowił wziąć sprawy w swoje ręce i sam szukał odpowiedzi. Od początku zaczął analizować historię swojej choroby oraz w akcie desperacji rozpoczął próbę nad badaniami, aby otrzymać skuteczny lek.  Książka "Pokonać chorobę" jest nie tylko historią lekarza o walce z chorobą, która porusza każdego czytelnika. Jest to przede wszystkim opowieść o wielkiej determinacji człowieka z ogromną chęcią do życia mimo beznadziejnej sytuacji. Wszystko było wielkie do takiego stopnia, że nasz bohater podjął walkę i za wszelką cenę nie poddawał się. Uczy nas ona, że mimo wszystko nie możemy rezygnować. Za każdym razem powinniśmy podjąć rękawice, które daje nam życie i zawalczyć o wszystko co chcemy. Należy jednak pamiętać, że zawsze na pierwszym miejscu należy walczyć o najważniejsze, czyli o zdrowie i życie, nasze i naszych bliskich. "Pokonać chorobę" jest lekturą przepełnioną wieloma emocjami, dlatego każdy powinien ją przeczytać. 
3;Niestety nie przeczytałam do końca, zarzuciłam po 1/3. Początek nawet obiecujący, potem już tylko gorzej. Ale rozumiem, że książka może mieć swoich odbiorców. 
6;🔎 "To zadziwiające, jak umysł panuje nad ciałem." 🔍  Wielki Marsz, czyli 100 mężczyzn poniżej 18 lat zbierających się co roku w celu przejścia kilkuset kilometrów (minimum 6 kilometrów na godzinę) by wygrać... wszystko, czego zapragnie. Haczyk jest taki, że jak zwolnisz lub się zatrzymasz, to giniesz ☠️  Książkę czytało mi się dobrze - wciągnęłam się w tę drogę i z zapałem czekałam, kto wygra. Autor skupił się nad psychiką bohaterów i dynamiką jej zmiany w trakcie mijanych kilometrów, jednak brakowało mi tu bardziej rozbudowanego opisu świata - wyjaśnienia kto to wymyślił i w jakim celu. 
7;Jak dla mnie zakończenie trochę zbyt "po łebkach", ale i tak całość spina się w bardzo fajną historię. 
4;Wydawałoby się, że opowieści o owocach powinny być smakowite. A tu jest niezbyt strawnie: dłużyzny, dywagacje, zagmatwanie do niemożliwości i nużące wstawki. Błyskotliwe momenty zdarzają się z rzadka. Dla mnie pierwszy rozdział o ananasie był fantastyczny, intrygujący, inspirujący i w ogóle taki, że łał. I stąd wielkie moje rozczarowanie resztą. Chyba najgorzej wspominam rozdział o arbuzach, które są czasem melonami, a jeszcze plącze się jakaś kolokwinta - toż dopiero bałagan. Może temat jest niełatwy, a może źle opisany. Zaznaczę jeszcze, że książka zyskuje w postaci ebooka, gdzie w zalewie - wręcz potopie - przypisów, można kliknąć w linki, które prowadzą nas do stron internetowych ciekawszych niż treść książki. Być może warto pomęczyć się dla tych linków. Zdecydowanie dla zmotywowanych. 
10;Mój ulubiony polski autor po raz kolejny zachwycił mnie swoją nową książką.  Trzy postacie złączone ze sobą nierozerwalnie, każde z nich przeżywa swoją codzienność najlepiej jak umie. Po wielkiej stracie, która miała na nich ogromny wpływ, starają się egzystować dalej, najlepiej jak tylko potrafią. Lektura budzi niepokój, strach, ale i ukazuje siłę wewnętrzną człowieka. „Prosi” także o zastanowienie się nad sobą samym – czy dążenie do osiągniecia swoich pasji jest najważniejsze? Gdzie jest granica w której można zatracić własnego siebie? Czy jestem w stanie zatrzymać się wtedy, kiedy trzeba czy przeć ślepo na przód nie uwzględniając konsekwencji, które potem nastąpią? Wiele rzeczy jest nas w stanie załamać, ale trzeba nadal żyć, pogodzić się z tym, co nieodwracalne, na co nie mamy wpływu. Starajmy się cieszyć tym, co zostało, tym, co jeszcze przed nami, tym, co może przynieść nam nowy dzień. Nadzieja umiera ostatnia. Dopóki trwamy, dopóty walczymy o siebie i zwyciężamy. Zwyciężamy radością każdego kolejnego dnia, każdego przebłysku, iskierki nadziei i spełnienia. 
7;Książka napisana bardzo przyjemnym językiem, jednak zabrakło mi jeszcze większego elementu zaskoczenia, może temu, że mam już za sobą wiele takich powieści 😆 Jak szukacie czegoś na jesienny wieczór, to ta powieść będzie dla Was idealna! 😊 
6;Niestety po przeczytaniu tej książki mam bardzo mieszane uczucia. Z jednej strony autor przekopał się przez setki źródeł, porozmawiał z wieloma osobami chcąc jak najbardziej szczegółowo i (w jego mniemaniu) rzetelnie oddać historie o których pisał. Do tego same historie członków IRA sa bardzo ciekawe. Jednak z drugiej strony jest to bardzo stronnicza i subiektywna książka - a nie tego oczekuje po reportażach.  Już od początku można domyslić sie, że autor jest zapewne w jakiś sposób związany z Irlandią (do czego na końcu sam się przyznaje) i widać komu "kibicuje" w tym konflikcie. I choć w tych czasach o obiektywizm trudno, to niektóre sarkazmy nie przystoją poważnemu reporterowi (jak np. zdanie oskarżające o bierność jednego z bohaterów: "Zasadniczo jednak trzymał się na uboczu, pomagając swojej żonie lady Elizabeth Kitson w pracach nad jakże inspirującą książką o koniu, którego miała w młodości"...).  Niechlubną "wisienką na torcie" jest wysnucie własnej tezy i oskarżenie jednego z bohaterów o morderstwo Jean McConville na podstawie domysłów - bez żadnych dowodów czy pisemnych czy ustnych od innych osób (choć wg autora potwierdzeniem jego tezy jest np to, że ktos mu nie zaprzeczył...). Koszmar!  I dlatego nie wiem czy mam polecać tę książkę czy nie. Jeśli chodzi o historie to bardzo polecam, jeśli chodzi o sposób napisania reportażu - nie polecam. 
6;To był naprawdę dobry thriller z ciekawie pogmatwaną fabułą. Dzięki temu nie jesteśmy w stanie przewidzieć wszystkiego do końca- autorka dosłownie do ostatniej strony zaskakiwała czymś nowym.  To moja druga książka Louise Jensen i jest ona w moim odczuciu słabsza od "Surogatki", ale to nadal dobra powieść tego gatunku. 
7;Oglądałam film, a mimo to dobrze bawiłam się podczas lektury. 
8;W latach PRLu bolszewicy stali na pomnikach i nie podlegali żadnej krytyce. Poza oficjalnymi faktami z ich życiorysów niewiele wiedzieliśmy o ich prywatnym życiu, skandalach i aferach.  Po upadku komunizmu o tamtych czasach też się za wiele nie mówiło. Pojawili się nowi bohaterowie i nowe pomniki.  Nabraliśmy chyba jednak na tyle dużego dystansu do czasów minionych, że możemy już bez złośliwości i bez bałwochwalczości spojrzeć na bohaterów rewolucji bolszewickiej i tych czasów.   I ta książka tych ludzi tak pokazuje. To normalni ludzie, z krwi i kości, ulegający emocjom, toczący własne, prywatne wojny i mający też własne życie prywatne. I w jakiś sposób bohaterowie rewolucji bolszewickiej wzbudzają teraz większą sympatię, niż wtedy, gdy stali na pomnikach. 
8;Wciągający reportaż z dawnych granic i trojstyków II RP. Rozmowy z odchodzącymi świadkami minionego stulecia 
7;Bardzo dobrze się czyta. Książka wciąga od samego początku. Akcja toczy się szybko, kilka wątków. Naprawdę kawał dobrej literatury. Dla mnie jedyny minus to główny bohater. Taki super, nie myli się, zawsze zna wyjście z sytuacji, nawet jak coś jest "logiczne", on to kwestionuje i oczywiście ma racje. Za dużo tego jego nieomylności, szczęścia itp. :) Ale ogólnie polecam. Dobra pozycja.... 
6;Dwie śmierci na początek, później długo, długo nic z kryminału. Choć i tak interesująco - opowieść o ideałach dziennikarstwa i smutnym bezrobociu, wzbogacana wieloma interesującymi spostrzeżeniami o elitach politycznych i rozgrywkach między nimi.  Dziwne, że dla ukrycia tajemnic jednych zamordowano, tego, który w końcu dotarł do ostatnich drzwi - jedynie - dla zastraszenia - pobito. Smutna konstatacja finałowa - wolne dziennikarstwo może i istnieje, czy jednak nie jedynie w mitach, w praktyce prawda przegrywa z zależnościami politycznymi; gdy szef redakcji pakuje swoje rzeczy na ostatnie wyjście z redakcji, jego dziennikarz zostaje na lodzie, i tu, i gdziekolwiek indziej jego materiał nie znajdzie publikacji. Trochę odmienne od optymistycznych teorii o potędze prasy... Ale interesujące. 
10;Czy mam wśród swoich odbiorców jakichś rodziców? Jestem pewna, że tak. Z pewnością niektórzy z Was mają już swoje małe pociechy, które nie raz rozbawiają Was do łez i są dla Was najważniejsze na całym świecie. Ale pewnie zdarzają się też momenty, w których te małe szkraby mają swoje gorsze momenty - domagają się kupna jakiejś zabawki w sklepie i robią w nim awanturę albo nie chcą zjeść posiłku, który przygotowaliście. Jak radzić sobie z takimi napadami agresji? Czy da się w jakimś sposób im zapobiec? Z pomocą w takich sytuacjach przychodzi Carla Naumburg, która napisała świetny poradnik - Jak ograniczać napady złości u dziecka i zyskać spokój w rodzinie. Choć sama nie mam dzieci, bardzo chętnie sięgnęłam po tę książkę, ponieważ zaciekawił mnie jej tytuł oraz opis. Mimo, że nie jestem matką, mój dom często jest pełen cudownych dzieci, z którymi nie zawsze wiem jak sobie poradzić. Każde z nich ma czasem gorszy dzień, a ja pragnę im w takich chwilach pomóc. Nic przyjemnego jest przecież w patrzeniu na podenerwowane dziecko, które lada moment może zwyczajnie wybuchnąć. Lepiej jest zapobiegać niż leczyć, prawda? Poradnik został podzielony na dwie części: Jak z uwagą podchodzić do świata oraz Przeżywanie uważności razem z dzieckiem. Pierwsza z nich składa się z 2 rozdziałów, druga z 6, ale obydwie są tak samo ważne. Autorka podchodzi do sprawy bardzo profesjonalnie. Sama jest mamą i wie z czym zmagać się muszą inni rodzice. Pragnie im pomóc i wytłumaczyć co mogą robić, aby ich dziecko było spokojne i szczęśliwe. Cały poradni został napisany bardzo przystępnym językiem i przeczytałam go w naprawdę krótkim czasie. Wiele porad w nich zawartym jest niezwykle przydatne w realnym życiu, a to jest chyba najważniejsze. Autorka nie jest tylko psycholożką, jest także matką, dzięki czemu wie co dzieje się w każdym domu, w którym znajdują się małe dzieci.  Czy wiedzieliście na przykład, że Wasze dziecko powinno mieć swój kącik spokoju? Możecie w nim umieścić piłeczki antystresowe, kalejdoskop, latarkę, modelinę, flamastry zapachowe, czy bańki mydlane. To ma być przestrzeń dla Waszego dziecka wolna od ekranów telefonów, tabletów i telewizorów. Dziecko ma w niej odpocząć i się odstresować. Takie i wiele innych przydatnych porad znajdziecie właśnie w najnowszym poradniku Carli Naumburg. Serdecznie zachęcam zwłaszcza rodziców do sięgnięcia po tę książkę, ale jeśli nie jesteście rodzicami, a wiele czasu spędzacie w towarzystwie dzieci, to jest to poradnik także dla Was!  Mnie zaskoczył on poradami, które są naprawdę przydatne. Mało jest poradników tak przydatnych napisanych w przystępnym dla wszystkich języku. Carla Naumburg wcześniej napisała także poradnik Jak nie krzyczeć na swoje dziecko, po który teraz z ogromną przyjemnością sięgnę. Mam nadzieję, że i Wy postąpicie podobnie. Za egzemplarz recenzencki poradnika serdecznie dziękuję wydawnictwu Muza! 
8;" Będziesz moja" to pierwsza książka Diany Brzezińskiej po którą sięgnęłam. Akcja powieści kryminalnej toczy się w Szczecinie. Główni bohaterzy to koledzy z pracy: podkomisarz Krystian Wilk i profilerka Ada Czarnecka. Kiedy w mieście zaczyna grasować seryjny morderca, który kieruje się jednym wzorem Ada i Krystian starają się rozwiązać zagadkę kto za tym stoi i dlaczego morderca wybiera akurat rudowłose kobiety. Dreszczyk emocji podczas czytania był a i samo zakończenie sprawiło, że od razu sięgam po kolejne części serii 
9;jak zwykle autorka mnie nie zawiodła - akcja, napięcie, nieoczywista fabuła 
9;Ewa i Maciej są małżeństwem, w którym nie płonie ogień, brak jest emocji i namiętności. Chociaż nie było tak zawsze. Na początku znajomości owszem, bywało nawet romantycznie, a potem przyszedł ślub. Taki z rozsądku. Bo wspólnie bardziej opłaciło się rozliczać podatek... Kiedy to przeczytałam w "Opowieści niewiernej", pomyślałam, że zanosi się na interesującą historię. W większości przypadków przyjmuje się, że małżeństwo zawiera sie z miłości. Ale w tym związku tylko Ewa tak naprawdę kochała a dla Macieja był to wygodny układ, kierowany zdrowym rozsądkiem. Dlaczego kobieta tego nie zauważała? Być może zaślepiona uczuciem wielu aspektów nie chciała widzieć. Jednak pragnienie bycia kochaną, szanowaną i docenianą kiedyś musiało dać o sobie znać. Czy Ewa szukała kochanka? Nie sądzę. Może bardziej przyjaciela, może bratniej duszy. A może podświadomie chciała zwrócić uwagę męża na siebie i swoje potrzeby. "Opowieść niewiernej" to swego rodzaju pamiętnik kobiety takiej jak większość z nas. Nie mówię, że każda z nas posunie się w swoim życiu do zdrady. Ale każda, choćby była najtwardszą wojowniczką, potrzebuje czasem dobrego słowa i miłości. Może się do tego nie przyznajemy, ale zdarzają się nam chwile słabości. Chętnie sięgam po powieści @magdalenawitkiewicz. Bo są bardzo różnorodne, czasem autorka doprowadza do łez ze śmiechu, czasem ze smutku i nostalgii. Bardzo często zdarza jej się grać na emocjach i tak właśnie było tym razem. "Opowieść niewiernej " to trudna, emocjonująca ale bardzo życiowa historia. Jest piękna i smutna jednocześnie. Cieszę się, że miałam okazję ją przeczytać i na pewno będę ją polecać. 
10;#788 - Metoda Wima Hofa Aktywuj pełnię swojego potencjału - Wim Hof - OSMpower #348/52/2021  Książka ma 240 stron. Swoją premierę miała dnia 01.10.2020 roku. Składa się ona z trzynastu rozdziałów. Najbardziej zaciekawił mnie rozdział rozdział czwarty - Oddychaj, do cholery! "Jestem przekonany, że zmieniając biochemię naszych ciał z kwasowej na zasadową i oczyszczając się z osadu biochemicznego, jesteśmy w stanie wyeliminować pierwotne przyczyny chorób."  W rozdziale piątym - Moc umysłu bardzo spodobało mi się ćwiczenie - Podstawowy Trening Nastawienia.  Ta metoda daje ogrom korzyści zdrowotnych. Najważniejszym z nich jest poprawa odporności. Dzięki niej poprawia się także nasza kontrola nad własnym umysłem.  Ta książka jest moich podręcznikiem do morsowania, które pokochałam poprzedniej zimy - na początku tego roku.  Dobre jest w niej to, że oprócz książki potrzebujesz tylko własny oddech i troszkę zimna.  Gotowi do pracy ? Zima nadciąga, pora zaczynać przygodę razem z Icemanem. Polecam Wam tą książkę. &lt;3 &lt;3 &lt;3   https://www.facebook.com/zaczytanaeliza/photos/a.1656801191286441/2762274844072398/ 
7;Mimo że fabuła z pozoru może wydawać się przewidywalna i banalna to jednak historia opowiedziana jest w bardzo ciekawy sposób, a książka coraz bardziej wciągająca wraz z każdą kolejną stroną. Nie rozczarowałam się :) 
7;Kryminał fantasy...? Tak trochę, ale typowo magiczne uniwersum zostało zastąpione przez magię uniwersum buddyjskiego (wędrówka dusz, medytacja). Podlane dużą dawką humoru i kolorytem lokalnym Azji.   Dobrze się czyta, nie łudźcie się jednak, że dzięki tej książce poznacie dobrze Tajlandię i jej mieszkańców.  Spodobało mi się zabieg autora, gdzie unika on łopatologicznego prezentowania fabuły, wynika ona z nie do końca dopowiedzianych dialogów, opisów, itp.  Po prostu ciekawy nietypowy kryminał. Zobaczymy co w następnych częściach. 
10;Łał, mama, sisiać! Tak, to spychacz synku.  Mama, patrz, koparka, kocham koparki! Mamuś, co to? Ładowarka. Łał, mama! A to jest walec. Ale to jest dopiero brum-brumka, mama! Wywrotka, mama, patrz wywrotka! Dzik! Mamusiu! Dzik! - Dźwig, synku! Dźwig!  Pzeciez mówię Dzik! Betonialka, jejku! Wózek iii iii iii - tak, wózek widłowy, zgadza się. Ojej, synek, to jest układarka do rur! Co, mama, co to?... 
7;Bardzo ciekawa książka. Iluż nam zdarza się na co dzień być zaskoczonym w niekomfortowej dla nas sytuacji i przemilczeć bolesną dla nas, ale istotną i mającą wpływ na dalsze życie prawdę? Niepowiedziana w odpowiednim momencie, z każdą kolejną chwilą staje się zalążkiem kolejnych kłamstw i zapętlania. A nierzadko za tym stoją przykre wspomnienia i doświadczenia, nad którymi ciężko przejść do normalności w codziennym życiu.. 
5;O tym, że los bywa przewrotny i lubi płatać figle przekonaliśmy się już nieraz, tym razem w dość szczególny sposób postanowił połączyć na nowo drogi Addie i jej byłego chłopaka.   Gdy dziewczyna wraz z siostrą wybierają się na ślub przyjaciółki, dochodzi do stłuczki, w której uczestniczą jej eks chłopak i jego denerwujący kumpel. Od tej pory zmuszeni są podróżować wspólnie. Jak zakończy się ta wyprawa?   Tej autorki nie trzeba nikomu przedstawiać, czytelnicy "Współlokatorów" czy "Zamiany" bez chwili wahania sięgną po nową powieść Beth O'Leary pt. "W drogę! ".  Podczas trasy rozgrywa się wiele zabawnych scen, toczy wiele rozmów oraz chwilami przenosimy się w czasie, do momentu poznania się dwójki głównych bohaterów.  Nie tego się spodziewałam... Zdawałam sobie sprawę, że zamknięcie bohaterów w klaustrofobicznej przestrzeni, jaką jest samochód i nadanie historii biegu, będzie ciężkie do ogrania. Już sam pomysł na taką fabułę zdawał się mało interesujący, a jego realizacja, no cóż... nie wyszła najlepiej. Zachowanie oraz dialogi bohaterów były sztuczne i nienaturalne, a zdarzenia, w których brali udział - mało wiarygodne. Sytuację ratowały powroty do początku miłości - odpowiednio pikantne i romantyczne. Jestem rozczarowana i zadaję sobie pytanie: gdzie podziała się osoba, która stworzyła "Zamianę" na której zaśmiewałam się do łez?   Dziękuję Wydawnictwu Albatros za egzemplarz. 
8;Tatiana to kobieta przed czterdziestką. Dokładnie lat 39. Matka, żona, gospodyni domowa, kobieta pracująca przyjaciółka. To kobieta taka jak ja czy Ty. Może nie każda z nas utożsami się ze wszystkimi myślami Tatiany, nie podzieli jej każdego poglądu i nie zgodzi się z wszystkimi decyzjami, ale na pewno odnajdziemy w niej odrobinę siebie. Czasami mamy chęć śmiać się do łez, innym razem po prostu się wypłakać, wypić kieliszek wina bądź pić do upodlenia. Bo każda z nas nosi w sobie wiele emocji o których nie zawsze nawet chce mówić, chociaż czasami wykrzyczałaby je głośno całemu światu. Takie jesteśmy i nic na to nie poradzimy. " Matka roku" to kolejna świetna książka, która wyszła spod pióra Gabrieli Gargaś. Tym razem autorka postawiła na lekką formę, troszkę komediową, odrobinę ironiczną. Ale myślę, że w tej książce można doszukać się wielu mądrych, a nawet złotych myśli. Bo dobrze spojrzeć czasami na siebie z dystansem, odsunąc się kilka kroków i pomyśleć : kurcze, tak, to ja. Fajna babka, mimo pewnych niedociągnięć. Ale któż z nas jest ideałem?... Nie ma ich wokół i nie ma sensu się spinać w dążeniu do takiego wizerunku. My kobiety chcemy kochać i być kochane, niestety czasami książę na białym koniu okazuje się być zaledwie stajennym na osiołku. Ważne jednak, żeby sam nie okazał się być osłem. Bo i na takich przyjdzie nam w życiu trafić. Ważne, żeby wtedy w porę zdjąć różowe okulary i zobaczyć że co prawda otaczająca nas rzeczywistość nie jest cukierkowa, ale też nie jest czarno-biała. Przeczytajcie drogie Panie tę książkę, pośmiejcie się razem z Tatianą, zezłośćie się na nią, wzruszajcie się z nią, a chwilami zastanówcie się, czy ona czasami nie jest do Was podobna. Wyciągnijcie wnioski z jej życia, żeby nie zawsze uczyć się na własnych błędach. 
7;Porażąjąca, otwierająca oczy książka. Obowiązkowa. Nawet nie tyle dla kobiet, co właśnie dla mężczyzn - bo nawet pozornie niewinny bar ze striptizem może być częścią światowej machiny.... 
4;Mimo że bardzo wzruszająca historia, to jednak zawiodłam się na "pomyśle" autorki. Nie lubię fantastyki a historie o przemieszczaniu się w czasie są dla mnie hm, śmieszne. Czuję się rozczarowana po skończonej lekturze. 
7;Ta książka była dla mnie ciekawą lekturą, trochę mnie wciągnęła a trochę rozczarowała pisanym językiem. Fabuła bardzo "obyczajowa", jednak styl pisania nie do końca w moim guście. 
7;Na początku nie chciałam czytać tej książki, ale się przymusiłam i nie żałuję.   Nemeczek zostanie mi w pamięci na długie lata, a pod koniec rozpłakałam się.  7/10 
5;Młoda kobieta pragnie dziecka, nie tyle dla siebie, co dla swojego męża. Niestety jak do tej pory każda kolejna ciąża kończy się dramatycznie, a ona marnieje w oczach. Przypadkowo w domu znajduje list medyka adresowany do jej męża, w którym informuje go, że żona kolejnej ciąży może nie przeżyć. Kobieta postanawia zatrudnić miejscową akuszerkę, z której pomocą ma nadzieję utrzymać ciążę do końca i urodzić zdrowe dziecko. Niestety wydarzenia mają miejsce podczas tak zwanych polowań na czarownice, a młoda akuszerka zostaje pomówiona o stosowanie czarów.  Tłem powieści są prawdziwe zdarzenia, które miały miejsce w siedemnastowiecznej Anglii, a dokładnie proces czarownic ze wzgórza Pendle, w czasie którego przed sądem postawiono dwanaście osób, z których ułaskawiono tylko jedną.  Trzeba przyznać, że książkę wypożyczyłam, bo bardzo do mnie okładka przemawiała ;) Ale sama treść jest raczej przeciętna. Mimo, że główna bohaterka została przedstawiona jako dość niepokorna małżonka, to szczerze mówiąc brakowało mi w powieści naprawdę silnej kobiecej osobowości. Ale w sumie czytało się szybko, bez nudy. 
9;Świetnie trzyma w napięciu, mimo dużej objętości bardzo szybko się czyta. Tematyka idealna na czasy pandemii. Akcja płynie bardzo szybko, zwroty akcji są zaskakujące. Świetna rozrywka, z niecierpliwością czekam na kolejne książki tego autora. 
8;Dawno temu sięgnęłam po pierwszy tom serii o mieszkańcach ulicy Miodowej. Bardzo mi się podobała ta książka, jednak z uwagi na ogrom innych powieści, kolejne części cyklu odstawiałam na dalszy plan. Aż w końcu "Popołudnia na Miodowej 2" doczekały się się swojej kolejki. Muszę przyznać że ta książka oczarowałanie okładką ale jej zawartość naprawdę wyrwała mi serce. "Popołudnia na Miodowej 2" to opowieść o Klarze kobiecie, która będąc w związku z Tomaszem doczekała się córki Neli. Wszytko układało się dobrze, dopóki rozwój córki nie zaczął niepokoić kobiety. Wówczas Tomasz pokazał swoją prawdziwą twarz, stchórzył i uciekł od odpowiedzialności oraz rodziny, wystawiając ją na próbę i wiele przykrości. W tej historii na pierwszy plan wysuwa się trudny los osób zmagajacych się z wychowaniem dziecka, które posiada pewne zaburzenia, choruje i odstaje od rówieśników. Ten wątek jest tu oczywisty. Jednak według mnie jest to również opowieść o wielkiej miłości macierzyńskiej, o tolerancji... choć może jej braku, o cywilnej odwadze, czy też raczej tchórzostwie jakie ujawnia się, kiedy życie zaczyna człowieka przerastać. Żadna z osób, która nie spotkała się oko w oko z koniecznością wychowania chorego dziecka nie jest pewnie w stanie poczuć tego, co czuje matka. Ale @joannaszaranska świetnie opisała w swojej książce wszelkie emocje jakie towarzyszą takiej sytuacji. Mamy tu cały wachlarz od złości, rezygnacji, przez smutek, bezradność aż po ogrom radości i szczęścia. Bo przecież mała bohaterka powieści, Nela, jest wspaniałą osóbką, iskierką, która na swój sposób widzi świat i nie da się jej nie lubić. Tak mnie wciągnęła opowieść o Miodowej, że niebawem przybędę również z opinią o trzeciej części losów mieszkańców tej ulicy. 
10;/#789 - Bożonarodzeniowa księga szczęścia - Jolanta Kosowska - Wydawnictwo Zaczytani #349/52/2021  Książka ma 344 strony. Swoją premierę miała dnia 10.11.2021 roku.  "- Zawsze można napisać scenariusz własnego życia, a wtedy los nie ma za dużo do powiedzenia."  Może zacznę tym razem od końca - jestem rozczulona tą książką i ogromnie żałuję, że historia już się zakończyła. Jej koniec jest wzruszający i chwytający za serce.  Jest to jedna z lepszych świątecznych książek, jakie czytałam, a do tego przepiękne opisy przyrody Chorwacji, aż zapragnęłam, by pojechać tam kolejny raz i tego doświadczyć.  Piątka przyjaciół z liceum rozjeżdża się po świecie, ale co roku na święta wysyłają do siebie listy.  Rafał, Tomek, Lena, Aśka i Maria opisują w nich swoje życie z minionego roku. Jednak w tym roku od jednego z nich list nie przyszdł, co powoduje u reszty paczki duży niepokój.  W międzyczasie z listów poznajemy historię ich życia z minionych lat. Nie wszystko poszło po ich myśli, a życie zaskakiwało ich wiele razy.  Jest to literatura obowiązkowa na te święta, gorąco ją Wam polecam i dziękuję za ksiażkę Wydawnictwo Zaczytani. &lt;3 &lt;3 &lt;3   "Wierzę, że gdzieś są wyspy szczęśliwe, że kiedyś wszyscy spotkamy się po drugiej stronie tęczy."  https://www.facebook.com/zaczytanaeliza/photos/a.1656801191286441/2762547417378474/ 
9;Wyzwanie Listopad 2021 - Przeczytam książkę o tematyce przyrodniczej/ekologicznej. 
5;"Dom kości" to pierwsza książka Grahama Mastertona, którą przeczytałam. Widziałam wiele zachwytów nad powieściami tego autora i zawsze miałam w planach przeczytać jakąś jego książkę. Akurat ta pozycja ze zdjęcia okazała się powieścią młodzieżową, więc nie był to mrożący krew w żyłach horror, ale można było poczuć klimat grozy. Fabuła była ciekawa. Młody chłopak John rozpoczyna pracę w agencji nieruchomości. Szybko odkrywa, że właściciel pan Vane posiada specjalną listę domów, których sprzedażą nie pozwala się zajmować nikomu innemu. Dziwne sytuacje, w tym zniknięcia ludzi odwiedzających te nieruchomość wydają się Johnowi podjerzane. Rozpoczyna własne śledztwo, a to co odkryje okaże się przerażające. Ludzkie szkielety, tajemnicze moce zagnieżdżone w ścianach i właściciel żyjący setki lat... Podobała mi się ta powieść, chociaż jak już wspomniałam nie była dla mnie jakoś szczególnie przerażająca. Przeczytałam ją bardzo szybko, była krótka, ale wciągająca. Myślę, że młodzieży na pewno się spodoba. Może to być dobra pozycja na świąteczny prezent dla nastolatków. 
4;Lubię twórczość Ziębińskiego, najnowsza powieść "Metro" nie była najgorsza, jednak spodziewałam się czegoś lepszego. Pisarz sam przyznał, że z tej fabuły nigdy nie miała powstać powieść tylko scenariusz filmu. To było naprawdę odczuwalne. Króciutkie rozdziały, postacie, które pojawiały się na chwilę i zaraz znikały, tak jakby wykreowane były do pojedynczych scen. Trochę dziwnie się to czytało. Co mi się podobało? Na pewno krwawe, katastroficzne sceny. Były bardzo realistyczne, poczułam wrzawę i panikę po eksplozji w metrze, tak jakbym naprawdę się tam znalazła. Autor rewelacyjnie to wszystko przedstawił. Nie można mu tego odmówić. Nie podobał mi się za to w ogóle wątek z Terleckim. Gdyby go nie było to może bardziej spodobałaby mi się ta powieść. Pierwsza część książki, czyli wszystko co się wydarzyło do momentu eksplozji w metrze mi się podobała. Druga część już mniej. Książkę oceniam 5/10. Nie zachwyciła, ale można przeczytać. 
6;Porwali ją by zdobyć dostęp do ukrytych materiałów męża. Tylko dlaczego powiedzieli jej o tym dopiero jak ją wypuścili, i to w bardzo skomplikowanej formule stopniowo przekazywanych tajemniczych sms-ów? Poza tym - rzeczywiście gra pozorów. Ale czyta się nieźle, mnie -właściwie - jednym tchem. 
9;Debiutancka powieść Kundery to proza uniwersalna, w której autor mistrzowsko łączy ze sobą kilka problemów filozoficzno-społeczno-psychologicznych: tożsamość, historia, kultura, wartości, wiara (i ta religijna i ta w system), rodzina, dojrzewanie, miłość i zemsta. Wątki te nawzajem się przeplatają i łączą w jedną spójną historię. Osią fabuły są losy Ludwika, studenta z morawskiej prowincji, niesionego na fali ówczesnych wydarzeń (początku lat 50 XX w.) – komunistę, który przez swój niewinny i lekkomyślny żart wpada w spirale aparatu totalitarnej „sprawiedliwości”. Relegowany ze studiów, wcielony do armii, spędza kolejne lata młodości w karnej kompanii. Od początku nie potrafi zrozumieć swojego położenia, dlaczego tak sprawiedliwy system, którego ideałom służył, w jego przypadku okazuje się niesprawiedliwy. Za winnego swojej sytuacji uważa Zemanka, szefa związku studentów, który zamiast stanąć w obronie przyjaciela, wyzywa do ukarania go w najsurowszy sposób. Po powrocie do społeczeństwa, dokończeniu studiów i samorealizacji zawodowej, działaniami Ludiwka, nadal kieruje żądza zemsty, dlatego też wciela swój plan. I tutaj Kundera stawia jedno z kluczowych pytań: czy zemsta na pewno jest najlepszym i najbardziej sprawiedliwym rozwiązaniem? Czy dokonując zemsty, aby sam nie stanę się oprawcą dla innych?  Drugim kluczowym wątkiem powieści jest miłość, niemalże ze wszystkimi swoimi aspektami, od potrzeby czułości i bliskości po zaspokajanie żądzy. Ale również poszukiwanie miłości, jej odnajdywanie i wymykanie się. Natomiast pozostałe wątki idealnie uzupełniają i wypełniają całą treść powieści.  Dzięki, typowej dla prozy Kundery, narracji gdzie narratorami poszczególnych rozdziałów powieści, są jej bohaterowie, poznajemy różne punkty widzenia na toczące się wydarzenia. W kulminacyjnym rozdziale narracja jest już wieloosobowa, co wydaje się ciekawym zabiegiem literackim. „Żart”, jako debiut Kundery, objawił jego znakomity warsztat w filozoficznym podejściu do snucia opowieści. 
1;To nie jest, kryminał... To nie jest thriller... To jest brazylijska telenowela :( Czytałam 3 książki tej autorki. Były świetne. Niestety tutaj zabrakło napięcia i zagrożenia. Za to dostałam niekończące się wynurzenia głównych bohaterów, dzielenie włosa na cztery i przeżycia rodem z seriali paradokumentalnych.  Na szczęście w moim przypadku był to audiobook i mogłam przy okazji robić coś innego. Jeśli podobały wam się inne książki B.A. Paris, to nie czytajcie tej, kompletna strata czasu. 
7;Podobny styl i poziom co przy "Kasacji". Są momenty akcji i momenty przestoju. I tak jak w przypadku poprzedniej części mam jakieś "ale". Langera uniewinnili, mimo bardzo obciążającego materiału dowodowego, a Szlezyngiera skazali tak naprawdę mimo braku dowodów, jedynie na podstawie słów jego żony, które, no sorry, ale nie są żadnym dowodem. Jeśli niby popchnął dziecko to czemu nie ma żadnych śladów na podłodze? Chyłka niby taki dobry prawnik, a puściła to płazem? Gdyby dziecko zginęło w domu to musiałby zostać przynajmniej jeden ślad świadczący o tym, że doszło do morderstwa, a takiego śladu nie było. Ale pewnie, sakżmy faceta na karę więzienia na podstawie zeznań żony, która miała dziecko z kochankiem. W tym całym pseudo materiale dowodowym nic nie trzyma się kupy. A zakończenie to jak typowy uczniak, któremu już nie chce się pisać wypracowania. Kilka stroniczek wywodu i finito. A wcześniej to pisanie o pierdołach przez wiele stron. 
2;Fabuła zapowiadała się bardzo ciekawie. Bezwzględny seryjny morderca kobiet i nieustraszona agentka FBI, która nie cofnie się przed niczym, aby go złapać. Takie właśnie historie kryminalne lubię najbardziej. Z wielkim entuzjazmem zabrałam się za czytanie. Po jakiś 100 stronach poczułam, że coś w tej książce mi nie odpowiada. Zaczynałam czuć znużenie, wręcz przysypiałam podczas lektury. Zrobiłam więc sobie od niej przerwę, ale niestety po kilku dniach moje odczucia były takie same.  Fabuła może i była ciekawa, ale styl pisania autorki moim zdaniem wszystko zepsuł. Opisy był zbyt długie, wszystko ciągnęło się jak flaki z olejem. Liczyłam więc, że może dialogi będą lepsze. Rozmowy pomiędzy policjantami jeszcze jakoś dało się czytać, ale przesłuchania świadków to była tragedia. Policjantka wypytywała o wszystko. Większość jej pytań było bezsensownych, coś w stylu "a co pan jadł wczoraj na śniadanie? A dlaczego to? A co pan zazwyczaj je? A pana sąsiad? A pana babcia?". Oczywiście takie pytania się nie pojawiły, ale chcę podkreślić w jakim stylu prowadziła ona przesłuchania. Książka Mary Burton mi się nie spodobała. Ja jednak wolę inny styl. Bez zbędnego lania wody, długich, niepotrzebnych opisów. Wolę wyrazistych bohaterów i wartką akcję. 
8;Malwina i Adam są zawodową rodziną zastępczą. Kiedy ich własne dzieci dorosły, postanowili dać dom i odrobinę uczucia potrzebujacym maluszkom. Pod ich dach trafił Kacper, niemowlę zabrane od niepełnosprawnych umysłowo rodziców. Ostrowscy przez dwa lata robili wszystko, żeby uregulować sytuację prawną dziecka, ktore okazało się nie rozwijać jak jego rówieśnicy, a opieka nad nim była bardzo wymagająca. Jednak Malwina pokochała chłopca i z czasem stała się dla niego jak matka. No ale jak postąpić kiedy przysposobione dziecko zaczyna być zagrożeniem? Kiedy brakuje już sił na opiekę? Poddać się, czy poświęcić nie patrząc na to jak reaguje rodzina i podpowiadają znajomi? "Siła miłości " Anny Sakowicz to trudna historia ludzi o ogromnym sercu. Porusza ona wiele problemów dotyczących rodzin zastępczych, jak reakcje otoczenia i najbliższych, urażone uczucia własnych rodzonych dzieci, strach o jutro czy choćby czas i nerwy poświęcone w walce o dobro wychowanka. Oczywiste jest, że między opiekunami a dziećmi wytwarzają się więzi emocjonalne i trudne jest rozstanie czy odmowa pomocy. Ale nie każdy widzi jak destrukcyjnie może działać na psychikę rodziców zastępczych oraz na ich kontakty z otoczeniem, zbyt silne zaangażowanie w losy podopiecznego. Jak podzielić serce pomiędzy dziecko własne i to wzięte pod opiekę... Kiedy przychodzi moment, kiedy trzeba powiedzieć "dość" , odzyskać własne życie i nie zniszczyć rodziny... W tej książce jest tyle emocji, że aż kipi. Tym bardziej, że fabuła oparta jest na prawdziwych wydarzeniach. Czy są dobre rozwiązania? Nie wiem. Każdy chyba musi po prostu postępować w zgodzie z własnym sumieniem będąc w sytuacji podobnej do tej,w jakiej znaleźli się bohaterowie książki. Bardzo polecam Wam tę historię i niesamowicie cieszę się, że miałam okazję ją przeczytać. 
8;Z początku nie byłam przekonana do tej książki. Bałam się, że będzie to nudna powieść historyczna z elementami fikcji. Nie będę umiała się w tym odnaleźć. Bardzo się myliłam, bo tak naprawdę tej historii nie mamy zbyt wiele. Jest ona tylko tłem opowieści o życiu Rosy. Jednak to tło jest również dla nas ważne. Gdyby nie ono, myślę, że bohaterka nie byłaby taką samą kobietą. Jednak te historyczne aspekty nie przytłaczają czytelnika.  Autorka pokazuje nam większość życia Rosy, która przez to w jakich czasach się urodziła, nie miała łatwo. Los wielokrotnie stawia ją przed wyborem mniejszego zła. Jak tylko myślę o tych decyzjach, nie wiem jakbym postąpiła na jej miejscu. Nie mieściło mi się to w głowie. A jednak myślę, że niejedna kobieta w czasach wojennych miała podobną sytuację co główna bohaterka.   Co do Rosy… była mi straszliwe obojętna na początku. Z czasem zaczęło się to zmieniać, jak zostały pokazane pierwsze trudniejsze wydarzenia w jej życiu. Jej rozterki, gdy podejmowała decyzje, były takie rzeczywiste i naturalne. Naprawdę każdy zachowałby się i myślał tak samo, jak ona.   Z czasem widzimy także przemianę głównej bohaterki. W wielu książkach nie dostrzegam dorastania postaci. Tutaj autorka wyraźnie pokazuje rozwój z zagubionej w świecie dziewczyny, w kobietę, która umie postawić na swoim (uwielbiam tą cechę w Rosie ❤️).   Przez większość książki byłam ciekawa co będzie dalej i dobrze się bawiłam, jednak tak w połowie troszkę zaczęła mi się dłużyć. Czytałam ją wtedy tak „mechanicznie”, byle przebrnąć przez to i lecieć do tych bardziej istotnych scen.  Coś co absolutnie pokochałam to klimat! Matko droga, jak ja bardzo czułam chłód Włoch i Niemiec, elegancję Paryża oraz parność i gorąc Ameryki południowej. Rzadko się to zdarza, a tu dosłownie autorka przeniosła mnie do tych miejsc.   Myślę, że przekonam was do niej jednym zdaniem. Jest bardzo podobna klimatem do „Siedmiu mężów Evelyn Hugo”. Uważam, że „Krawcowa z Paryża” spodoba wam się równie mocno co Evelyn ❤️   Pisałabym i pisała o tej książce, ale instagram nie pozwoli mi na, aż tyle znaków 🙈 Napewno na kanale jeszcze o niej usłyszycie! 
10;Słodko-gorzka pigułka ważnej społecznie opowieści, w której główna bohaterka Vanessa zmagając się z przeciwnościami losu udowadnia jak ważna jest wierność sobie i trwanie przy własnych wyborach, bez względu na emocjonalne szantaże otoczenia. Z kolei Adrian - sąsiad Vanessy - jest doskonałym przykładem na to, jak chorobliwa skłonność do kontrolowania swojego życia i nieprzepracowane traumy mogą paraliżować nawiązywanie zdrowych relacji z innymi.  Po „To tylko przyjaciel”, który to tytuł bardzo przypadł mi do gustu z uwagi na umiejętność autorki do łączenia scen humorystycznych z tymi przejmującymi, „Życie jest zbyt krótkie” okazało się świetnym, trzymającym poziom wyborem. 
8;Olivia jest Kanadyjką choć włoskiego pochodzenia. Kiedy jej narzeczony wyjeżdża do Europy, na wojnę, dziewczyna orientuje się, że jest w ciąży. Nie jest to fakt dobrze postrzegany i jej własny ojciec postanawia zgłosić córkę policji i skazać ją na więzienie z powodu "złego prowadzenia się". Tak wiem, że to nie ludzkie. Ale najwidoczniej takie realia i normy obowiązywały w połowie XX wieku w Kanadzie. Kobiety, którym przytrafiała się ciąża, a nie były w związku małżeńskim były wzgardzone, wyrzucane poza margines społeczeństwa, traktowane jak przestępczynie. Mało tego odbierano im dzieci, a je same maltretowano. Właśnie pod tą śliczną okładką kryje się gorzko-romantyczna historia kobiet, które musiały walczyć o to, żeby nie odbierano im godności i nie pozbawiano człowieczeństwa. Wielokrotnie przecierałam oczy że zdumienia czytając "Przystań dla jej serca ", będąc jednocześnie wdzięczna, że teraz już nie traktuje się kobiet w ten sposób. Przynajmniej w cywilizowanych czasach. Ale ta książka to również opowieść o walce o siebie i innych w podobnej sytuacji, o lepszy byt i godne jutro. Jest to opowieść o dawaniu nadziei, również o miłości i człowieczeństwie. To wszystko w połączeniu z bardzo lekkim stylem autorki spowodowało, że nie mogłam sie oderwać od lektury i gorąco będę ją polecać. 
4;Przyznam szczerze, że zabierając się za tę książkę miałam zupełnie inne oczekiwania wobec niej. Myślałam, że to będzie jakaś ciekawa, chwytająca za serce historia z wojną w tle (mój błąd - nie oceniaj książki po okładce). Tymczasem początek książki był ok, ale wraz z pojawieniem się tytułowego Mutka czar prysnął... Pojawił się "erotoman", który każdej kobiecie wkłada ręce w majtki (dosłownie!!). Jestem rozczarowana, że autor skupił się na tym i najwięcej miejsca w książce poświęcił właśnie poczynaniom Mutka. Rozumiem, że ludzie mają różne potrzeby (i tak było, jest i będzie) ale naprawdę nie pasowało mi to w tej książce. I z całym szacunkiem ale Pan autor, Pan Marian będzie mi się teraz źle kojarzył. 
10;Jestem zauroczona tą publikacją - pod każdym względem. Bardzo ciekawe i takie... nieoczywiste ilustracje oraz tekst - oba pozostawiają po sobie niedosyt.   Ciepła, urokliwa opowieść o samotności i o przyjaźni oraz o tym, co jest w życiu najważniejsze.   Innowacyjny komiks stworzony przez Berenikę Kołomycką został nagrodzony w drugiej edycji "Konkursu im Janusza Christy na komiks dla dzieci". Wcale się temu nie dziwię. Wyjątkowa książeczka. 
7;Książka klepie po plecach osoby introwertyczne, mówiąc im (nam), że wszystko w tej materii jest normalne.  Dla osoby, która wcześniej samoświadomie próbowała zgłębić temat nie ma tutaj niczego nowego. Niemniej dobrze czasem usłyszeć, że nasze specyficzne podejście do funkcjonowania w społeczeństwie nie jest czymś złym, niedobrym.  Dla osób, które dopiero poznają siebie - książka obowiązkowa.  PS. Książka posiada sekcje "dla ekstrawertyków" - nie wiem czy ekstrawertycy po jej przeczytaniu będą w stanie ją przetrawić i zrozumieć. Wątpliwa sprawa. Bez ciągłego przypominania jacy jesteśmy się nie obędzie. 
7;"Ta druga"... Co Wam sugeruje ten tytuł? Pewnie opowieść o kochance, o kobiecie, która zawsze będzie drugą dla mężczyzna. Tym razem jednak jest inaczej. Kiedy matka Tomka trafia do szpitala, mężczyźnie świat kurczy się do powierzchni sali szpitalnej. Przy łóżku chorej zmienia go żona. Jednak kobieta ma mu za złe, że jest nadopiekuńczy, że nie widzi świata poza matką, że stawia ją za wzór. Choć w oczach Leny teściowa nigdy nie była idealna. Wręcz przeciwnie, to synowa chciała pokazać jak perfekcyjną potrafi być panią domu. Siedząc przy łóżku pacjentki, Lena zaczyna analizować ich wspólne realcje. Zarzuca teściowej bardzo wiele, czuję się wrogiem, tą, która odebrała syna matce i nigdy jej nie dorówna. Czy słusznie?... "Ta druga " Karoliny Wilczyńskiej to książka, która zrobiła na mnie niesamowite wrażenie. Ale od razu muszę zaznaczyć, że nie wolno odpuścić, ocenić jej zbyt szybko. Należy cierpliwie dotrwać do zakończenia, bo ono potrafi zweryfikować myślenie. Na początku lektury myślałam, że to kolejna książka podobna w formie do "Ja kochanka ". Pomyślałam, że może będzie nudno. Ale nic bardziej mylnego. Ta historia mówi o tym, jak bardzo niedopowiedzenia mogą zmienić pewne poglądy i zniekształcić postrzeganie rzeczywistości. Tajemnice, które nimi nigdy tak na prawdę nie były, zbudowały barierę między dwiema kobietami. A przecież one obie miały takie same priorytety. Tyle, że wyrósł między nimi mur wrogości i chorej rywalizacji, nikomu do niczego nie potrzebnej. Polecam tę książkę każdemu, kto lubi zagłębić się odrobinę w meandry ludzkiej psychiki, relacji międzyludzkich i mechanizmów które kierują poczynaniami i podejmowanymi decyzjami. To jest książka dla tych, którzy lubią mądre obyczajówki, bez lukru i tęczy. 
6;Jakiś czas temu pojawiła się moda na powieści „detektywistyczne” z chandlerowskim w typie bohaterem, osadzonym w różnych epokach historycznych albo w takim czy innym magicznym świecie fantasy. Sama w sobie mieszanka ta otwiera spore możliwości, o powodzeniu decydują jednak ostatecznie umiejętności literackie autora oraz pomysł na konkretny utwór. Tutaj mamy współczesne Chicago, miejską dżunglę, gangsterów, polityczne i personalne rozgrywki pomiędzy różnymi służbami stojącymi (teoretycznie) na straży prawa oraz mroczną stronę rzeczywistości, pełną magicznych zagrożeń. Autorowi nie brakuje talentów literackich, potrafi wykreować wyraziste postacie, poprowadzić wartką fabułę, konstruować jędrne dialogi. Zabrakło natomiast pomysłu. Akcja pędzi do przodu od jednej masakry do następnej, bez większego sensu i składu. Gdy już J. Butcher zdecydował się na wykorzystanie motywu wilkołaków, pojawiają się one w olbrzymich ilościach i w każdym możliwym rodzaju. Warstwa detektywistyczna praktycznie nie istnieje, a główny bohater (skądinąd sympatyczny) nie otrzymuje okazji, by popisać się ani talentami magicznymi, ani też szczególną inteligencją. Na szczęście (dla niego) inne postacie też zbytnio rozumem nie grzeszą. Osłabia to natomiast atrakcyjność lektury jako takiej. Podobne w typie utwory (a właściwie to całe cykle) autorstwa G. Cooka czy S. Brusta bardziej przypadły mi do gustu. 
10;Ślicznie zilustrowana kolorami jesieni książeczka. Dużo szczegółów w rysunkach, które przyciągają wzrok. Świetna lektura dla początkujących czytelników, którzy dopiero zaczynają swoją przygodę z książką. 
7;Witamy ponownie w Babiborze Podlaskim. To tutaj cztery przyjaciółki z Łodzi w dalszym ciągu próbują uruchomić pensjonat w siedlisku. Oczekują spokoju, ale ten chyba nie będzie im dany... W Babiborze pojawiają się goście: kuzynka Ali- Ola, oraz Rita, siostrzenica nieżyjącej już mieszkanki miasteczka. Jak łatwo się domyśleć swoim pojawieniem panie dadzą radę namieszać. Podobnie jak pojawiająca się w okolicy zjawa. Do tego wszystkiego mieszkańcy organizują coroczne "Dziady" a policjanta trafia strzała Amora. Czy można sobie wyobrazić większy galimatias? Trzeba przyznać, że w Babiborze nie można się nudzić. "Miłość i inne klątwy " to druga część serii "Szczęśliwy los" od Małgorzaty Starosty. Jest to komedia kryminalna, więc jak łatwo się domyśleć mimo gęsto ścielącego sie trupa mamy tu również dawkę dobrego humoru dla rozluźnienia atmosfery. Na pewno w książkach tej autorki zwracają uwagę świetnie wykreowani, dość charakterni bohaterowie. A jest ich wielu. Ja osobiście do pewnego momentu miewam problem ze spamiętaniem ich wszystkich, kto z kim i dlaczego. Trochę mnie to przytłacza. Ale z drugiej strony im więcej postacii, tym trudniej domyśleć się kto i co może mieć wspólnego ze zbrodnią. Ta książka na pewno przypadnie do gustu wielbicielom gatunku, nie pozwoli na chwilę nudy, a dodatkowo przyczyni się do tego barwny język jakim posługuje sie autorka. Nie zabrakło tu wielu ciętych ripost, intryg, zabawnych dialogów. Polecam, chociaż sama nie jestem zbytnią fanką komedii kryminalnych. Wierzę jednak, że są tu czytelnicy, którzy kochają ten gatunek i są dużo bardziej kompetentni do oceny książki. 
6;Dla mnie ta książka była dużo za długa. Zbyt wiele opisów nic nie wnoszących, tylko po to żeby książka miała więcej stron... Pomysł na książkę ciekawy, ale zamiast konkretów była dłużąca się fabuła. 
8;Świetna seria dla dzieci i młodzieży o nastoletnich uczennicach baletu. Przedstawione krótkie sceny z nimi są przezabawne. Ilustracje są kolorowe i pełne ekspresji. 
7;Jeśli nie stronicie od kryminalnych historii, a przy tym jesteście miłośnikami twórczości Agathy Christie, komiks autorstwa Pascala Davoza powinien przypaść wam do gustu – nawet jeśli znacie książkowy pierwowzór. To ciekawa odskocznia od typowych powieści, a przy tym idealna okazja, aby móc samemu pobawić się w detektywa próbując rozwiązać zagadkę Wyspy Żołnierzyków. . Pełna recenzja https://bit.ly/3xc8UzR 
10;Dopóki sami czegoś nie zobaczymy na własne oczy, nie zbadamy to nie możemy być tego pewni. Historia to nauka, w której dociekanie prawdy jest trudne. Im dalej w przeszłość tym gorzej, bo nie tylko mniej źródeł, ale też wiele informacji nieprawdziwy, wybielanie władców w myśl zasady, że zwycięzcy piszą historię. Takie rzeczy uświadamia nam autorka serii „Ale historia…” Grażyna Bękiewicz będąca nauczycielką historii i pragnącą uczniom w przystępny sposób przybliżyć dawne losy. Tym razem zapraszam Was na spotkanie z Bolesławem Krzywoustym, władcą, który cieszył się uznaniem, bo prowadził wiele bitw. W obrazach zawartych przez Galla Anonima to władca dobry. Jaka jest prawda? Zdecydowanie warto się przekonać wędrując z kolejny bohaterem serii w przeszłość. Tym razem na wycieczkę zabierze nas Julek należący do bandy Słonia (klasowego łobuza i syna dyrektora). Przygoda zaczyna się od odwrócenia uwagi Cebuli od testów, które czekają uczniów. Cebula wpada na genialny plan: wyśle kolegę w przeszłość. No i pada na Julka, który trafia do Polski, w której rządzi Władysław Herman, ale faktyczną władzę sprawuje okrutny palatyn Sieciech. Władca marzy o synu, który będzie prawdziwym księciem. Niby już ma jednego, ale nie urodziła go księżniczka. Swoje starania przypieczętowuje ofiarowaniem słynnemu zakonowi figurki dziecka ze złota. Szybko okazuje się, że przypadkowa podróż jest też tematem lekcji i w ten sposób Julek po raz drugi w ciągu doby wyruszy do XII wieku, gdzie uczniowie będą musieli wyjaśnić zagadkę przydomku Krzywousty. Teorii jest wiele. Która prawdziwa? Jakim faktycznie władcą był Bolesław? Jak wyglądały jego relacje z bratem? Ile prawdy tkwi w opowieściach o bitwie na Psim Polu i głogowskich dzieciach? Gdzie mieściła się stolica Polski? Na te i wiele innych pytań znajdziecie odpowiedź w książce. Możecie być pewni, że dzięki niej będziecie mieć świetną rozrywkę i dobre przygotowanie do lekcji. Po raz kolejny Grażyna Bąkiewicz pokazuje nam, że historia jest niezwykle ciekawa, a do tego zobaczymy, że kryje ona w sobie wiele tajemnic. polityczne sprawiają, że pewne rzeczy zostają zakłamywane. Im bardziej odległe czasy tym mniej o nich wiemy, tym bardziej wydarzenia mogą być przedstawione w odmiennym świetle. Badacze starają się poznać czasy, odkryć znaczenie dokumentów, ale często bywa to bardzo utrudnione: mamy za mało źródeł, a do tego są one wyrazem dawnych sympatii politycznych. A co by było gdybyśmy mogli podróżować w czasie? Pewnie niedługo będzie to możliwe. Nim jednak nastąpi Grażyna Bąkiewicz zabiera nas na przykładową lekcję historii w przyszłości. Bohaterzy serii książek „Ale historia…” nie ograniczają się do czytania nudnych podręczników, czas jest rozciągły, istnieją ławki do przenoszenia w czasie. Niezwykły nauczyciel pozwalający poznać dzieciom przeszłość to rozmiłowany w „wiatrach przeszłości” pan Cebula lubiący korzystać z wszelkich możliwych pomocy dydaktycznych. Jego ulubioną są nietypowe ławki zabierające uczniów na wycieczki w przeszłość. Kto nie lubi wycieczek, a do tego takich, w których można wszystko zobaczyć i dotknąć? O ile łatwiej byłoby nam się uczyć w ten sposób. Aleks i jego klasa jednak tego nie doceniają, a wszystko przez to, że ławki nie do końca działają tak jak powinny. Jakby tego było mało w pierwszej części („Mieszko, ty wikingu!”) Aleks myli daty i w czasie próbnego lotu przez przypadek trafia do Archiwum Watykańskiego, w którym leniwy skryba przekręca i streszcza bardzo ważny dokument: oddanie w opiekę Państwa Polskiego Watykanowi. Z Mieszka robi się Dagome, czego wyjaśnieniem zajmowało i zajmuje się wielu historyków. We właściwej misji zadaniem dzieci będzie znalezienie odpowiedzi czy Mieszko I był wikingiem. W książce nie zabraknie „wiedźmy”, opisów zwyczajów, informacji o wyprawach wojennych oraz przeprawach handlarzy niewolników. Pozornie niewinna wycieczka zmieni się w walkę o przetrwanie. W kolejną („Kazimierzu, skąd ta forsa?”) podróż zabiera nas dwunastoletnia Zuza (koleżanka Aleksa z klasy) posiadająca niezwykłe umiejętności, pełna pasji, poczucia humoru, bardzo inteligentna, uparta i sprytna. Stara się być jak najlepszą uczennicą, ponieważ marzy o łapaniu promieni słonecznych do wiadra. Jest to zajęcie niesamowicie trudne i dziewczynka pragnie udowodnić rodzicom, że można pracować inaczej, efektywniej, radośniej. Z tego powody zdobywa kolejne elementy wyposażenia i stara się być bardzo aktywna w szkole, by rodzice chcieli kupić jej kolejne rzeczy. Do szkoły idzie w bojowym nastroju: zdobędzie same piątki. W czasie lekcji z panem Cebulą gromadka dzieci ląduje w średniowieczu, w którym miasta cuchną, w ich okolicy grasują bandy zbójów, kobiety nie mają żadnych praw i nie mogą się uczyć. Przemierzają średniowiecznymi, niebezpiecznymi traktami, uczestniczą w życiu ludzi, poznają ich problemy, a nawet trafiają do ciemnych lochów. Przy okazji poznają podział społeczny, prawo, dowiedzą się w jaki sposób król wprowadza zmiany i dba o swoich poddanych. Poznają też legendy o królu wędrującym w chłopskim stroju i wypytującym poddanych czy żyje im się dobrze. Dowiedzą się również dlaczego prawo targowe było tak bardzo ważne dla miast. Po wielu interesujących, czasami niebezpiecznych przygodach mogą zamienić kilka słów z królem Kazimierzem Wielkim. „Jadwiga kontra Jagiełło” pozwala dzieciom poznać renesans, dowiedzieć się o konflikcie z Krzyżakami, umiejętnościach dyplomatycznych Jadwigi i Jagiełły. Tym razem głównym bohaterem jest Karol nazywany przez wszystkich Gruby ze względu na masę ciała. Jako jedyna osoba w rodzinie nie przestrzega diety, ciągle szuka nowych przepisów na łakocie i myśli o podjadaniu. Kiedy w czasie lekcji historii trafia do XIV-XV wieku jedyne, co go interesuje to zdobycie przepisu na ówczesne smakołyki. Odkrywa jak bardzo kosztownym luksusem były dawniej słodycze, a przy okazji odkrywa, że królowa także lubiła słodycze i była świetną przywódczynią wojska, ponieważ dzięki niej Ruś Czerwona była polską oraz Witold chciał pomóc Władysławowi w walce z Krzyżakami. Po zwycięskiej bitwie pod Grunwaldem odwiedzi Malbork, gdzie jego głównym celem jest… poszukiwanie przepisów na niezwykłe smaczne cukierki. Co kryje się pod nazwą słodyczy nazywanych „Krzyżakami”? Przekonajcie się sami. Kolejne losy naszego kraju możemy poznać dokładniej w książkach „Zygmuncie, i kto tu rządzi”, z której dowiemy się o podziałach wewnątrz pozornie równej szlachty, o migracji Żydów do Polski, czego uczono na Akademii Krakowskiej, kim był Andrzej Frycz Modrzewski i kto w XVI wieku rządził Polską. Ta książka obfituje w ilustracje z opisem ubiorów poszczególnych grup szlachty, co pozwoli wprowadzić czytelników nie tylko w wir wydarzeń, ale i modę. W „Stasiu, co tu robisz” przenosimy się do XVIII-wiecznej Polski prowadzonej do upadku przez liberum veto, wewnętrzne kłótnie i kolejne rozbiory. Poznamy ówczesny sposób rządzenia krajem i dlaczego zbyt duże rozczłonkowanie oraz pozwolenie, aby jeden głos mógł przeważyć przeciwko postępowi może przyczynić się do upadku kraju. Z książki „Mamy niepodległość” dowiemy się, co stało się z regaliami, w jaki sposób je wykorzystano. Młodzi podróżnicy w czasie zapoznają się też z bardzo ważną postacią: Ziutkiem, czyli Józefem Piłsudskim na różnych etapach życia. Dowiedzą się kiedy i dlaczego trafił do więzienia oraz dlaczego stał się ważnym wodzem, jaka była jego rola w odzyskaniu niepodległości. Wszystko oczywiście bardzo uproszczone, ale wystarczająco bogate jak dla uczniów szkoły podstawowej, u których kolejna część przygód klasy zabieranych przez pana Cebulę w przeszłość na pewno rozbudzi ciekawość przeszłością. W tomie „Ta potworna wojna” poruszono takie problemy jak ratowanie cennego obrazu „Bitwa pod Grunwaldem”, przyjaźń między niektórymi Niemcami a Żydami, prześladowanie Żydów i Polaków przez Niemców, zakazy, łapanki, strzelaniny, Hitlerjugend, popieranie agresji młodzieży, zsyłki do obozów, ratowanie dzieci, hitlerowska retoryka i manipulacja, istnienie partyzantki, ambicje Niemców. Wszystko jak zawsze w bardzo przystępnej formie, a jednocześnie niepozostawiające złudzeń, że były to bardzo ciężkie czasy dla Polaków i Żydów. „Ta śmieszna i potworna PRL” zabiera nas do czasów bliższych. Lądujemy w PRL-u czyli Rzeczypospolitej Polsce Ludowej. Po tomie „Ta śmieszna i straszna PRL" oprowadzi nas Mela mająca niezwykły dar naprawiania wszystkiego (wynik wybuchu wspomnianego wcześniej błyskacza). Tym razem pan Cebula postanawia zabrać dzieci do świata ich dziadków. Robi się ciekawie, bo okazuje się, że Meli udaje się spotkać babcię i dzięki temu dzieci lepiej poznają ówczesne realia. Celem misji jest dowiedzenie się, dlaczego panował deficyt papieru toaletowego. Wnioski będą zaskakujące. Nim dzieci do nich dojdą poznają to i owo. Zobaczymy jak wyglądała propaganda, czym był patriotyczny obowiązek, jak obchodziło się święta narodowe, kim był stacz kolejkowy, zobaczymy ludzi pijących gruźliczankę, staniemy się świadkami walki ze stonką, dbania o przymus społeczny, organizowanie wychowania przez harcerstwo.  Dzięki dynamicznej akcji, sporej dawki historii, snutej intrydze, podróżom w czasie, konieczności rozwiązywania zagadek, mierzeniu się z licznymi przeszkodami Grażynie Bąkiewicz z powodzeniem udaje się zainteresować młodych czytelników historią. Wszystkie książki Artur Nowicki wzbogacił w ilustracje oraz komiksy, które sprawiają, że książki czyta się szybko i bardzo przyjemnie, a najważniejsze rzeczy są umiejętnie przemycane. Książki polecam wszystkim uczniom szkoły podstawowej. Na pewno rozbudzą zainteresowanie przeszłością i jednocześnie pozwolą zdobyć sporo wiedzy z historii i pokażą, że nie jest to taki straszny i nudny przedmiot jak się niektórym wydaje. 
8;Uwięziony, głodzony, zapomniany. Kim stał się podczas tych lat przebywania w samotności? Czym sobie na nie zasłużył? Czy dalej jest ofiarą, czy przekształcił się w bestię?   Szokujące, przewrotne, mroczne, dziwne. Tak pokrótce można by opisać historie, które wychodzą spod pióra Adriana Bednarka. Nie da się ukryć, że jego twórczość bardzo wyróżnia się na tle innych polskich kryminałów i thrillerów. Każda nowa historia to niebanalny pomysł, po brzegi wypełniony emocjami i zwrotami akcji. Tym razem nie mogło być inaczej.  „Zapomniany” intryguje już od pierwszych stron, a potem jest tylko lepiej, ciekawiej, przyjemniej. Podczas lektury łatwo się zaangażować, zajmująca opowieść skłania do podążania za autorem i próby rozwikłania wszystkich tajemnic. Wspaniałe połączenie bieżących wydarzeń z przeszłością sprawia, że historia daje do myślenia, podtrzymuje zaciekawienie i pogłębia napięcie. Jak to bywa u Bednarka, niczego jednak nie można być pewnym. Autor lubi zmieniać bieg wydarzeń, wodzić czytelnika za nos, wykorzystywać nieoczywiste rozwiązania.  Podobnie jak w poprzednich książkach, tutaj również nie obyło się bez dużej dawki okropności i brutalności. Mnie jednak takie motywy zdecydowanie przyciągają, a mroczne dusze bohaterów i ich niepokojące pragnienia działają na mnie niczym magnes. Choć czasami opowieści Bednarka mogą wydawać się nieprawdopodobne i przekombinowane, ja jednak dostrzegam w nich przewrotny realizm, coś, co rzeczywiście mogłoby się wydarzyć, napędzane zgubną fantazją, pokiereszowanym umysłem i niebezpiecznym pożądaniem.  „Zapomniany” to książka opowiadająca o tym, co w ludziach najgorsze i pokazująca to, jak bardzo przerażający i okrutni możemy być. Bednarek wspaniale kreuje bestie w ludzkiej skórze. Przekonująco sięga w głąb psychopatycznych umysłów, usiłując przedstawić nam motywy, argumenty, popędy. Dzięki temu całość wydaje się bardziej przekonująco i dopracowana, nabiera autentycznego wyrazu. Lubię postacie tworzone przez Bednarka, cenię ich ponure osobowości i budzące grozę umysły.  Nowa książka autora dostarczyła mi dużo emocji, przyjemności i czytelniczej satysfakcji, przynosząc rozrywkę i zaspokajając apetyt na mroczne historie. Choć twórczość Bednarka ma cechy charakterystyczne, sprawiające, że wiadomo, czego mniej więcej można się spodziewać, to i tak za każdym razem jestem miło zaskoczona. Widać, że wyobraźnia autora działa na wysokich obrotach, a on sam ma swoją wizję śladem której konsekwentnie podąża.   Jeśli lubisz odważne, niepokojące i zapadające w pamięć historie, a skrzywione umysły i ciemne dusze cię fascynują, to nie czekaj dłużej. W tej opowieści bez wątpienia znajdziesz coś dla siebie. 
9;Świetna książka pokazująca segregacje rasową w USA 
10;Mam w życiu wszystko, czego mógłbym pragnąć, poza wolnością"  tybetański biznesmen  Tybetańczycy po raz pierwszy zetknęli się z chińskimi komunistami, gdy w latach 30-stych XX w. armia Mao skryła się u nich podczas wojny domowej. To właśnie wtedy, z powodu wielkiego głodu, chińscy żołnierze splądrowali klasztory zjadając zrobione z mąki i maska posążki Buddy, co nie zostało im nigdy zapomniane i wzbudziło ogromną niechęć do tego narodu.  Autorka, oddając głos swoim bohaterom pokazuje nam jak na przestrzeni lat zmieniał się Tybet i pewne małe miasteczko Ngawa. Poznajemy więc Gonpo, ostatnią tybetańską księżniczkę, która nakreśli nam losy swoje i swojej rodziny. Usłyszymy o Wielkim Głodzie i o tych, którzy dokonali samospalenia. Dlaczego to zrobili?  Przeczytamy też o Dalajlamie i innych, którzy pomogą nam zrozumieć, dlaczego to właśnie wolność jest dla tybetańczyków najważniejsza i walczą o nią aż do utraty tchu.  Dla mnie, jako osoby, która wcześniej nieszczególnie interesowała się tym, co się dzieje w Tybecie i dlaczego, ten reportaż zrobił ogromne wrażenie. Wszystko było tu napisane chronologicznie, w sposób zrozumiały i ciekawy. Bardzo mi się podobało, że prócz faktów w książce jest też wiele emocji, które pomagają zrozumieć uczucia występujących tutaj bohaterów przy konkretnych wydarzeniach.  Jeżeli więc macie ochotę przyjrzeć się z bliska temu niewielkiemu miasteczku i nie tylko, to zapraszam do czytania. 
7;Nie do końca wiedziałam czego się spodziewać po tej książce. Jedni się zachwycają, inni mówią, że Mróz pisze taśmowo, ale serial jest całkiem dobry, więc postanowiłam w końcu sięgnąć po książki. Styl osobliwy, niby tempo akcji idzie płynnie, ale momentami są przestoje i umiarkowanie nudno się robi, ale bez przesady. Co do ostrego języka i wymiany zdań między Chyłką, a Zordonem to kogoś chyba fantazja poniosła. Już w serialu są ostrzejsze teksty. Sama fabuła z Langerem mnie do końca nie przekonuje. Jakoś nie chce mi się wierzyć, że przy tak obciążających dowodach ktoś miałby wątpliwości co do winy Langera. Mniej winni zostają skazani na kilka lat odsiadki. No ale ok, to tylko książka, niech im będzie. 
6;Trudna, ciężka książka.  Mam nieodparte wrażenie, że tym warstwa samej intrygi zeszła nieco na plan dalszy, a na pierwszy wysuwa się nieco sążnisty esej na temat tego, co dzieje się obecnie we Francji.  Świat się zmienił, jak mówiła Galadriela, i cóż - miała rację. Zmieniła go nie sama pandemia, chociaż w dużym stopniu na pewno, ale też wcześniejsze działania, decyzje, czy też zaniechania na rozmaitych szczeblach.  Ta książka jest o buncie, gniewie, konflikcie z rzeczywistością na rozmaitych szczeblach. I to nie tylko wśród tych najbiedniejszych i tych najbardziej wykluczonych.  Nie wiem na ile zawarte w książce poglądy są prywatną opinią Miniera, chociaż jakieś tam swoje przemyślenia na ten temat mam.  Czy zatem warto walnąć pięścią w stół i wziąć sprawy w swoje ręce? Każdy niech sobie sam odpowie po przeczytaniu tej książki.   Warto, warto przeczytać, choć dla mnie (jak wyżej), to nie jest klasyczny Minier i w życiu nie nazwałbym tego powrotem starego, dobrego komendanta Servaza. 
8;Szkoda, że wcześniej nie wydano książki o rodzicach dziewczyny. Nie jest ona powiązana z ich historią ale jak wszystkie książki autorki, równie niesamowita. 
8;Uwielbiam góry, więc już sam fakt, że prawie większość akcji dzieje się w Tatrach stanowi dla mnie duży plus. Czytając tę powieść miałam wrażenie, że znalazłam się w tym urokliwym pensjonacie. Wyobraziłam sobie nawet te widoki, które miały przed oczami bohaterki. Jestem pod wrażeniem tego jak piękny klimat stworzyła autorka. Przejdźmy jednak do bohaterów. Moje serce podbiła zwariowana emerytka Janina. Kobieta korzysta z życia ile może. Podrywa starszych (ale nie tylko 😏) panów, umawia się na randki, ma w głowie tysiące pomysłów. Jedym z nich był wyjazd w góry z wnuczką Martą. Marta z kolei skupiona jest na rozwoju własnej firmy. Ciągle pracuje i nie myśli nawet o swoim życiu osobistym. Wycieczka z babcią jest jej nie na rękę, ale ostatecznie się zgadza planując pracę z pokoju hotelowego. Jej plany jednak szybko muszą się zmienić. Dziewczyna będzie musiała pilnować swojej babci, która nieoczekiwanie się zakocha! Jak skończy się ta historia? Która z pań wróci ostatecznie do domu ze złamanym sercem?  Bardzo podobała mi się ta książka. Zabawna, ciepła, humorystyczna, osadzona w przepięknym klimacie. Czego chcieć więcej. 
6;"Święta w Port Moody" to taki lekki erotyk opleciony świątecznym klimatem. Dziennikarka Abigail zmuszona jest po 10 latach wrócić do rodzinnego miasteczka. Nie ma na to najmniejszej ochoty, ponieważ uciekła stamtąd ze złamanym sercem. Niestety pod nieobecność rodziców musi zająć się chorym na Alzheimera dziadkiem. Abi planuje przesiedzieć cały wyjazd w domu rodziców, nie pokazując się nikomu na oczy. Niestety wieść o jej powrocie szybko dociera do mieszkańców, jej dawnych przyjaciół oraz byłego chłopaka. Co się wydarzy?  Książkę przeczytałam bardzo szybko. Była całkiem przyjemna, o ile nie będziemy za bardzo zagłębiać się w zachowanie Abi i Logana 😅 Powiedziałabym wtedy, że to ciekawy romans, z zimą i klimatyczny miasteczkiem w tle. Jeśli jednak jesteście trochę uszczypliwi to zachowanie dwójki głównych bohaterów może być dla was trochę komiczne. Niby pokłóceni, rozstali się przez wzajemną zdradę (oczywiście przez 10 lat sobie tego nie wyjaśnili) po pierwszym spotkaniu rzucają się sobie w ramiona. Później twierdzą, że nie chcą się ze sobą spotykać, pojawia się zazdrość, niedomówiena. I tak w kółko. Nie przepadam za takimi chwiejnymi bohaterami. Nie czepiam się jednak zbytnio, bo oceniając całość książka nie była zła. Spędziłam przy niej miły wieczór. 
9;Niezywkle wartościowa publikacja. Napisana baaaardzo przystępnym językiem dla dzieci. To kopalnia wiedzy o naszym Morzu Bałtyckim - najmłodszym morzu świata! Informacji jest ogrom. Warto się z nimi zapoznać.   Ilustracje Justyny Hałubowskiej-Chrząszczak są po prostu przepiękne, magiczne, senne - można się przy nich rozmarzyć. Wspaniale dopełniają tą książkę. 
10;Dużo napięcia, mrocznych klimatów i tajemnic z przeszłości odnajdziecie w najnowszej powieści Ewy Przydrygi "Mursz". A jeśli dodamy do tego zło czające się w lesie, intrygujących bohaterów, których nie łatwo rozgryźć i niesamowitą aurę jaką potrafi stworzyć autorka to nic dziwnego, że wyszedł z tego thriller idealny.  W powieści znajdziemy wiele wątków. Morderstwo Lary, śmierć w płomieniach Marianny, trute zwierzęta, samobójczy list Kasandry i budzący lęk mężczyzna. Co łączy te sprawy? Tego będzie próbowała dowiedzieć się znana wszystkim z powieści "Topieliska" Pola. Bardzo spodobało mi się, że to właśnie Pola stała się główną bohaterką tej książki. Podczas czytania cały czas miałam w głowie przeszłość tej kobiety. Jednak to nie wokół niej kręcą się główne wątki, ona tylko próbuje odkryć pewne tajemnice. Książka wciągnęła mnie niesamowicie. Poczułam mrok czający się w lesie. Zakończenie oczywiście mnie zaskoczyło, ale byłam na to przygotowana. Autorka zawsze odpala jakieś petardy na końcu, a ja się potem zastanawiam czemu tego nie rozgryzłam wcześniej 😄 Ale lubię takie elementy zaskoczenia i to, że po przeczytaniu myślę o takiej książce intensywnie przez jakiś czas, a nie odkładam na półkę i zapominam. Polecam wam serdecznie ten thriller. Jestem pewna, że wam się spodoba. 
6;Główna bohaterka to dojrzała kobieta, kochanka, której sensem życia jest ON. Nie zdradza nawet jego imienia. Na potrzeby opowieści nazywa go "U". Ta kobieta wiecznie czeka na krótkie, ulotne, wytęsknione i wyrwane losowi spotkania z ukochanym, jakby tylko to zaprzątało jej myśli. Jednak nadal pozostaje tylko zabawką w rękach mężczyzny, który ją zwodzi. Czy jest głupia, naiwna, czy może po prostu tak bardzo zakochana? Sięgnęłam po książkę Karoliny Wilczyńskiej "Ja kochanka" bo uwielbiam historie spisane przez tę autorkę. Ale już od jakiegoś czasu zauważyłam, że Karolina często zmienia styl swoich powieści, nie daje się zaszufladkować i próbuje różnorakiej formy wyrazu.Tym razem jest to historia dość specyficzna, być może trochę irytująca, w głównej mierze dzięki zachowaniu bohaterki. Nie wiem do końca jak ocenić tę książkę. Denerwowała mnie, miałam wrażenie że jest monotonna, czekałam na zwrot akcji, jakieś WOW, które odwróci bieg zdarzeń. Główna bohaterka, to kobieta, która zachowuje się jak zakochana nastolatka, nie widzi świata poza swoim "U". Choć jest dojrzała kobietą zdaje się nie mieć innych zajęć poza myśleniem o nim. Analizuje każdy gest, każde słowo i zachowanie kachanka, wierzy mu bezgranicznie, czym bardzo traci mój szacunek. Nie polubiłam jej. Ale przecież nie zawsze trzeba lubić głównego bohatera. Ta książka to wręcz monolog pełen przemyśleń kobiety będącej zawsze tą drugą, mniej ważną. To również powieść o zabarwieniu erotycznym. I tutaj plus dla autorki, bo sceny seksu nie były wulgarne jak w wielu erotykach, od których ja stronię. "Ja kochanka " to niewątpliwie kontrowersyjna powieść. Choć trzeba przyznać że po raz kolejny Karolina pisze o kobiecie, jej uczuciach i dylematach. Książka wzbudza emocje i przez to nie jest miałka. I choć dalej nie jestem pewna czy mi się podobała, to polecam Wam wyrobić sobie własne zdanie 
5;Dobry język, wartkość akcji. Nie podobały mi się sceny brutalne i przemoc na tle seksualnym oraz przyzwolenie na to głównej bohaterki. Dominujący wątek chorych onkologicznie podnosi wartość, ale już wtedy nie jest to dla mnie lektura do poduszki, nie pozwala na czytanie relaksacyjne,. Dla mnie ta książka nie jest ani lekka ani zabawna, po prostu dramat życiowy. 
9;Pochłonęłam tę książkę niemal na raz, dawno nie czytałam tak wciągającej pozycji. Rocznica 20 lat od zamachów na TWC była dobrą okazją do odświeżenia sobie tamtych wydarzeń i sięgnięcia głębiej w emocje, jakie towarzyszyły wtedy ludziom na całym świecie. W książce przedstawiono ostatnie dni ofiar zamachów, a także świadectwa ocalałych. Czyta się to fenomenalnie, mimo że znamy "zakończenie", napięcie jest zbudowane po mistrzowsku, co sprawia, że od tej książki nie sposób się oderwać. Niestety nieco męczące są ostatnie rozdziały, gdzie patos w amerykańskim stylu nieco przykrywa obiektywizm i czuć, że poszczególne zdania są tak zbudowane, żeby wyciskać z nas łzy. Za to daję mały minus do oceny, ale i tak uważam, że jest to jedna z najlepszych książek, jakie przeczytałam w tym roku. 
3;"Dzwonki, gwiazdki i słomki" to powieść o młodej dziewczynie, Matyldzie, której największym marzeniem jest spędzenie Świąt Bożego Narodzenia na wsi. Dziewczyna wprasza się więc na święta do swojej koleżanki, której rodzina pochodzi z podlaskiej wsi. Już po przyjeździe okazuje się, że jej wyobrażenia różnią się od rzeczywistości. Matylda się jednak nie zniechęca i pragnie poczuć prawdziwy klimat świąt. Nieoczekiwane namiesza przy tym w życiu mieszkańców, ale również i swoim... Miałam pewien problem podczas czytania tej książki. Fabuła mi się podobała. Typowy mieszczuch przyjeżdża na święta na wieś- pomysł ciekawy. Nie czytałam chyba jeszcze takiej historii, a przerobiłam w swoim życiu już wiele świątecznych książek. Podobało mi się też, że akcja rozgrywała się na Podlasiu. Nie mam pojęcia o tradycji i obyczajach mieszkańców tego rejonu, więc byłam tego bardzo ciekawa. I tyle by było z plusów. Największym minusem była niestety główna bohaterka. Matylda była niesamowicie wkurzająca. Dziewczyna dwudziestokilku letnia zachowywała się gorzej niż rozpieszczone dziecko z podstawówki. Strasznie nie lubię takich bohaterek. Miałam wrażenie, że nic ona nie umie, najprostsze zadania były dla niej problemem. Zachwycała się też wszystkim, jakby całe życie spędziła w szklanej bańce, albo ma Marsie. Nie szanowała też zdania i życia innych. Już pominę fakt wyproszenia się na Święta, ale zajęcie domku Stefana było już absurdalne. Zero taktu i jakiegoś wychowania. Nie polubiłam jej i niestety zepsuła mi lekturę tej książki. Powieść mogła być lepsza, gdyby bohaterka była przyjemniejsza w odbiorze. Autorka jednak miała taki zamysł w wykreowaniu tej osoby. Mi się to nie spodobało. 
10;Ślicznie wydana publikacja. Treść jest świetna - jakie to wszystko ciekawe i nowe! Człowiek nie zdaje sobie sprawy, że nie wie tylu rzeczy na temat świątecznych tradycji innych krajów. 
7;Dawno już chciałam przeczytać coś autorstwa Katarzyny Bondy, a zawsze coś innego mnie odciągało. Otrzymałam książkę do recenzji od Wydawnictwa MUZA i oto stało się. Poznałyśmy się i jestem pod wrażeniem. Jest to już co prawda szósty tom cyklu o Hubercie Meyerze, ale można spokojnie czytać, choć szkoda tych poprzednich tomów i będę musiała do nich wrócić.  Po tych wszystkich zagranicznych kryminałach dobrze jest wrócić na własne polskie podwórko. A tło odmalowała Pani Bonda świetnie.  Nie dość że akcję umiejscowiła w niewielkiej podlaskiej Narwi, z pozoru idyllicznej, spokojnej, zapomnianej przez Boga i ludzi, ukrytej wśród lasów i bagien, z doskonałymi terenami łowieckimi i piękną przyrodą, to jeszcze te ludzkie powiązania. To dla mnie majstersztyk. Prawie jak włoska mafia: miejscowy przedsiębiorca z kontaktami z Włochami, koło łowieckie jak mafia i proboszcz jak jej szef, konflikt z ekologami, lokalna piękność, do której wzdycha połowa okolicznych facetów, hermetyczna społeczność, która strzeże swych tajemnic i policjanci, którzy też są tylko ludźmi i mają swoje grzeszki.  Akcja książki rozgrywa się w ciągu siedmiu dni i nie sposób się przy niej nudzić. Bardzo zagmatwana intryga i wiele nowych tropów, z których każdy może być prawdziwy. Sporo emocji i psychologii. Prym tutaj zresztą wiedzie profiler Hubert Meyer.  To dla mnie zawsze zagadka, jak można tak trafnie i blisko określić profil mordercy i to tak, jakbym to nazwała, od tyłu, kuchennymi drzwiami. Kłamstwa i sekrety miejscowej społeczności nie ułatwiają wyjaśnienia tajemnicy makabrycznych morderstw i schwytania tytułowego Balwierza.  To kryminał, więc jest strasznie, makabrycznie, brutalnie i nieludzko, ale zarazem bardzo emocjonalnie. Podsumowując, „Balwierz” to bardzo dobry kryminał, a ja cieszę się, że w końcu udało mi się poznać możliwości Pani Bondy.  Gorąco polecam i czekam na kolejną część! 
8;Ta część była bardzo dobra, szkoda, że poprzednia była taka nijaka. W tej sporo się dzieje, jest też romans, ale jest też w końcu walka. 
7;Życie często zaskakuje, lecz co byście powiedzieli, gdyby nagle to, o czym śnicie – zaczęło się spełniać? Czy to jakieś cuda, czary? To byłoby na pewno ciekawe doświadczenie, ale jeszcze ciekawsze byłoby to, gdyby Wasze stało się musicalem! Wyobrażacie to sobie? Książka Doroty Kassjanowicz „Czy to się dzieje naprawdę?” zawiera wiele fragmentów, których jeszcze chyba nigdy nie spotkałam w żadnej książce. Nie brakuje humoru i muzyki, piosenek i tańca jak w prawdziwym musicalu!  Bohaterkami tej powieści są trzy kobiety, które właściwie są na innym etapie w życiu. Celina jest już mężatką z wieloletnim stażem, która każdego dnia czuje, że jej małżeństwo umiera. Mąż jej nie dostrzega, nie rozmawia i po prostu czuje się niepotrzebna. Celina ma plan, by przerwać codzienną monotonię, lecz czy odważy się go zrealizować? Może prościej będzie po prostu zakończyć małżeństwo? Blanka jest singielką, nie ma szczęścia w miłości, co bardzo wypomina jej matka spragniona wnuków. Dla Blanki jednak to nie koniec świata, bo postanawia przede wszystkim skoncentrować się na sobie i żyć chwilą. Agnieszka zaś jest świeżo upieczoną mamą i żoną Huberta. Niestety związek tych dwojga nie jest idealny, gdyż mężczyzna spędza więcej czasu z własną matką, niż z własną żoną. Wszystkie bohaterki mieszkają w tym samym bloku i splot zabawnych wydarzeń je połączy. Kobiety razem spróbują znaleźć rozwiązanie na problemy każdej z nich, lecz czy im się to uda?  Książce „Czy to się dzieje naprawdę?” trzeba dać czas na rozkręcenie się, ponieważ pierwsze rozdziały mogą wprowadzić czytelnika w małą dezorientację. Dlaczego? Przede wszystkim przez wplecione fragmenty musicalowe, w narrację włącza się chór, bohaterowie śpiewają i choć jest to intrygujące i świeże, to może nie wszystkim przypaść do gustu. Na początku sama byłam zaskoczona, tym, co tu się właśnie wydarzyło, czy tak to miało wyglądać. Na szczęście jestem miłośniczką musicali i z każdym kolejnym rozdziałem zaczęłam od razu sobie wyobrażać, jak by to wyglądało na małym ekranie i nawet podśpiewywać z bohaterkami. I o ile te wstawki musicalowe mi się podobały, tak było w tekście kilkanaście fragmentów, które nie wnosiły niczego istotnego do fabuły (rozmowy telefoniczne) i można byłoby się bez nich obejść. Plusem książki niewątpliwie są trzy bohaterki, z ciekawością śledziłam ich poczynania. Gdyby nie ciasto czekoladowe – możliwe, że nigdy by się nie spotkały, a każda z nich straciłaby wiele. Bohaterki udowadniają, jak potężna jest siła kobiet, jak ważna jest przyjaźń i to, że razem można więcej! Celina, Blanka i Agnieszka są na życiowym zakręcie, doskonale się rozumieją, mimo że dzieli je sporo, to jednak działając razem – mogą wiele! W książce nie brakuje humoru, sytuacji, w których uśmiech pojawia się na twarzy. Żałuje tylko jednego, że tak mało jest tutaj klimatu świątecznego! Jednak jest to bardzo oryginalna i nietypowa książka, na leniwe popołudnie będzie doskonałą pozycją do przeczytania! 
7;Niewątpliwie to jeden z ciekawszych thrillerów psychologicznych jaki miałam okazję przeczytać. Wyraziście zarysowane osobowości oraz dobrze poprowadzona akcja, sprawiły że cały czas utrzymywane było napięcie. Początek nieco słabszy, ale całość oceniam bardzo dobrze. 
5;Książka zapowiadała się na ciekawy i intrygujący thriller. Niestety intrygująco przestało być dość szybko, a to za sprawą głównej bohaterki. Kreowana jest na świetną analityczkę CIA, a powala naiwnością i brakiem właśnie krytycznej oceny ludzi i zdarzeń. Od początku wiadomo kto jest uśpionym agentem, kolejne jego działania tylko utwierdzają czytającego w tym przekonaniu, dlatego trudno mi uwierzyć w aż taką naiwność agenta CIA. 
3;Książka mi się nie podobała. Tak jak w poprzedniej części, historia mnie nie wciągnęła. Bohaterowie również nie przykuli mojej uwagi. To połączenie okresu współczesnego z czasem wojennym nie pasowało mi w wydaniu tej autorki. 
10;Bardzo, ale to bardzo podobała mi się ta publikacja. Ola kocha swojego tatę, uważa że jest całkiem w porządku.  Niestety lubi się z nią droczyć i często stawia ją w bardzo niezręcznej sytuacji - wtedy dziewczynka chętnie zapadłaby się pod ziemię. Tata puszcza bąki, mówi straszne rzeczy przy jej koleżankach i kolegach z klasy, popisuje się i gra w piłkę z chłopakami i co najgorsze robi siarę przy fajnym koledze, Stefku, który Oli się podoba.  Pewnego razu miarka się przebrała. Dziewczyna nie wytrzymuje i postanawia dać nauczkę swojego tatkowi... Mega zabawna, ciepła, pełna miłości opowieść o szalonym życiu w rodzinie oraz o stawianiu granic, bo po ich przekroczeniu można kogoś zranić i sprawić mu przykrość.  Mądra i pięknie zilustrowana publikacja. Serdecznie polecam zarówno dzieciom, nastolatkom jak i ich rodzicom.  Ach, zapomniałabym - Edek, młodszy brat Oli i jego postrzelone pomysły, które możemy oglądać na ilustracjach - cuuuudo! Nie wiedziałam czy płakać ze śmiechu czy gładzić gęsią skórkę na ciele z przerażenia spowodowanego tym, co też to on wyczynia. Dzięki niemu jest 10/10. Jego postać genialnie dopełnia całości. 
2;Ona: niby dorosla, ale wciaz urocza, nieporadna, w zadnym wypadku nie mamy prawa powiedziec "infantylna". Dorosle kobiety, ktore nie potrafia nic zrobic sa super, zaradnosc nie jest seksi. On: przystojny, oczywiscie ze smutna historia w tle (podryw na opowiadanie o zmarlej narzeczonej w zadnym wypadku nie jest toksyczny, nowa dziewczyna nigdy, ale to nigdy nie poczuje, ze zmarlej narzeczonej nie dorowna). Dodatkowo: barista z sieciowki (troche kopiuj-wklej starbaks, ale najzwijmy ja inaczej) ma landrowera i z pensji odklada na wlasny lokal. Barista z sieciowki:D Calosc oczywiscie w malym miasteczku, nie w korpo-stolicy, niewazne, ze on jest barista w sieciowce, a ona pracuje w korporacji.  Autorka chciala historie w stylu stolycy, ale bardziej urocza i alternatywna. Wyszlo jak wyszlo... 
6;Bardzo czekałam na tę książkę, kupiłam przedpremierowo. Zadziałała promocja, ale też sympatia do autorki. Pewnie stąd też bardzo wysokie oczekiwania, które niestety nie zostały spełnione. Po przeczytaniu czuję niedosyt. Mam wrażenie, że te historie były niepełne. Został raczej zarysowany problem i tak te historie zostawiono, bez większej analizy i komentarza. Być może taki był zamysł, ma to również swoje plusy - autorka oddaje głos kobietom, sama "chowając się" za nimi, nie rozpraszając swoimi komentarzami. Dla mnie to jednak za mało.  Książkę mimo wszystko warto przeczytać, choć mam też wrażenie, że odbiorcy tej książki znają przedstawione problemy bardzo dobrze. A osoby, które powinny o nich przeczytać, pewnie po książkę nie sięgną. A szkoda. 
6;Mam bardzo mieszane uczucia w stosunku do tej książki. Zdecydowanie jest za krótka, brak jej spójności, głębszych postaci, doszlifowania. To oczywiście konsekwencja historii jej powstawania. Z drugiej strony warto ją przeczytać - szczególnie jeżeli lubimy Sci-fi/Horror. 
8;Książka z kategorii literatury dziecięcej, jednak polecam każdemu, niezależnie od wieku. Bardzo klarownie i z niezwykłym wyczuciem przedstawia problemy szkolne, społeczne i rodzinne, z punktu widzenia dorastającego dziecka. Otwiera oczy, uwrażliwia i skłania do zastanowienia (nas dorosłych). Świetnie poprowadzona narracja. Mimo poruszanych kilku trudnych aspektów, czasami bardzo zabawna. 
6;Z całej trylogii jak dla mnie ostatnia książka jest najsłabsza. Fabuła trochę naciągana, zwłaszcza to co dzieje się z psychiką głównego bohatera. Niektóre sceny troszkę za brutalne (może dlatego, że czytając ją byłam w ciąży więc mogę być nieobiektywna, generalnie lubię mocne książki). Spodziewałam się trochę innego zakończenia. 
3;Chyba nie tego się spodziewałem. Liczyłem na harcerskie opowieści przy ognisku, a to pozycja raczej sprawozdawcza. Przyjechali w roku X w liczbie Y i wykonali następujące prace...". Trudno przebrnąć. 
8;Bardzo lubię książki tej autorki. Tak jak w przypadku z serii z Agatą Górką, tak i tutaj historia od razu mnie porwała. Fajne dialogi, bohaterowie i ogólnie sama historia. W tej części pojawiła się gościnnie bohaterka - Agata Górska. Już wyczekuję kolejnej części, bo autorka zostawiła nie wyjaśnione kwestie osobiste. Pomysł na zagadkę kryminalną bardzo fajny. 
7;Zadziwiające jest to, jak inaczej tę książke odbierają mężczyzni, a jak kobiety. No coz, facet nigdy nie zostanie samotną matką;) Ksiązka o wielkiej samotności tak naprawde. Polecam tym, którzy potrzebują kopa w d..., 
9;"Kobiety wybrały Hitlera" – to stwierdzenie niemieckiego historyka Joachima Festa, przytoczone w pierwszym rozdziale tej książki, dość długo było odrzucane przez niemieckie społeczeństwo oraz naukowców i badaczy historii III Rzeszy. Po wojnie zwyciężały stereotypy lansujące niemiecką kobietę jako całkowicie niezdolną do agresji, poddaną mężczyźnie i uzależnioną od struktury patriarchatu zarówno w sferze osobistej, jak i zawodowej, która była przede wszystkim panią domu, żoną i matką. Oficjalnie obowiązywał pogląd Trzech K – Kinder, Küche, Kirche (dzieci, kuchnia, kościół). Zbrodniarki wojenne klasyfikowano jako wyjątek potwierdzający regułę. Odosobnione, psychopatyczne przypadki, które tylko podkreślały "żeńskie ofiary ideologii narodowosocjalistycznej oraz bojowniczki ruchu oporu". Pozostałe kobiety były młode, naiwne, nieświadome, zwabione i sterowane przez mężczyzn z SS. Takie podejście pozwoliło tysiącom kobiet uniknąć kary lub otrzymać ją łagodną, nieadekwatną do popełnionych czynów przeciwko ludzkości, współudział lub sprawstwo, tłumacząc się bezwolną rolą trybiku w maszynie wymyślonej i stworzonej przez mężczyzn. "Co więcej, odnoszące sukcesy zawodowe , których kariery rozpoczęły się w czasach nazizmu, zostały uznane za reprezentantki kobiecego sprzeciwu wobec rzekomego ucisku w III Rzeszy i były stylizowane na rzekome bojowniczki ruchu oporu". To tylko dzięki więźniarkom z Ravensbrück, ofiarom eksperymentów medycznych prowadzonych przez lekarkę Hertę Oberheuser (z zasądzonych 20 lat pozbawienia wolności za zbrodnie wojenne, odbyła tylko 5) pozbawiono ją praw do wykonywania zawodu, a i to dopiero w 1960 roku. Takie przypadki były, niestety, normą. Niewielu z nich dosięgła taka kara, jak Jenny-Wandę Barkmann (wrażliwych przestrzegam przed drastycznością zdjęć), nadzorczynię w kobiecej części obozu w Stutthofie. Autorka postanowiła udowodnić, że odosobniony pogląd Joachima Festa powinien być punktem wyjścia do zrozumienia całościowego obrazu zjawiska nazizmu w III Rzeszy. Zrobiła to bardzo dokładnie, szczegółowo, wręcz drobiazgowo, analizując wszystkie płaszczyzny (życie społeczne, polityka, gospodarka, prawo, opieka socjalna i medyczna) funkcjonowania państwa niemieckiego w latach 1933-1945. Umiejscowiła kobietę niemiecką w kontekście sojuszniczki w wysiłku wojennym, policjantki i urzędniczki administracji państwowej, opiekunki narodowej, pielęgniarki i lekarki w systemie opieki społecznej i służbie zdrowia, nadzorczyni w obozach koncentracyjnych i żon esesmanów, członkiń stowarzyszeń i partii nazistowskich, pokazując wszystkie środowiska kobiece, uwzględniając przy tym ich wiek, by wizerunkowi biernej ofiary przeciwstawić postawę czynnej sprawczyni, obecnej "na różnych szczeblach nazistowskiego aparatu terroru". Kobiety świadomej i z własnej woli utrzymującej w ruchu machinę hitlerowskiego, nazistowskiego reżimu. Przyznaje przy tym, że jest to ciemniejsza strona historii niemieckiego społeczeństwa, do tej pory przemilczana, ale niezbędna, bo uzupełniająca obraz istoty ideologii nazizmu. I muszę przyznać jej rację, bo takie naświetlenie problemu, pomogło mi zrozumieć okrucieństwo Niemców wobec innych narodów. Swoje rozważania rozpoczęła od historycznego rysu, pokazującego błędne rozumienie roli kobiety w III Rzeszy oraz od wyjaśnienia tytułowego pojęcia „sprawczynie”, którym objęła "sympatyczki, świadkinie, kolaborantki, współsprawczynie, osoby świadomie czerpiące korzyści z pogwałcenia praw innych, jednostki charakteryzujące się bierną i obojętną postawą" oraz donosicielki, by następnie przejść do analizy ich zachowań, postaw i działania. Każdy rozdział ilustrowała konkretnymi życiorysami kobiet, które osiągały wysokie szczeble w swojej karierze zawodowej, w strukturach społecznych lub partyjnych. Jednocześnie dowodząc, że na każdym etapie swojej działalności, kobiety miały świadomość charakteru głównej ideologii państwa, czynnie uczestniczyły w jej realizacji, mimo że w każdej chwili miały możliwość przeciwstawienia się, rezygnacji, oporu, chociażby biernego, odmowy, sabotażu, bez poważniejszych konsekwencji prawnych ze strony aparatu władzy państwowej. Przytacza na to dowody takiego postępowania i losów jego bohaterek. Podaje przy tym konkretne dokumenty, zarządzenia, sięga do obszernych i bardzo dokładnych statystyk, a bibliografię tych źródeł umieszcza na końcu książki. W kontekście tej publikacji "Lektor" Bernharda Schlinka nabiera zupełnie innego wymiaru, odwrotnego do tego, który chciał uzyskać autor, opierając się na przesłaniach, które autorka tej książki skutecznie obalała, jedno po drugim. To przykład książki-manipulatorki, która emocjami może wpłynąć na osąd czytelnika i przesłonić prawdziwy obraz historii. Nie uległam mu, mimo że nie byłam wtedy świadoma prawdy obnażonej przez Kathrin Kompisch. Nie jestem w tym podejściu wyjątkowa. To tylko świadczy o zachowaniu zdrowego rozsądku, w przeciwieństwie do zindoktrynowanego umysłu niemieckiego społeczeństwa po wojnie, które nie dopuszczało myśli o niemieckiej kobiecie-agresorce. Nie mieli z tym problemu jednak Rosjanie napotykający podczas marszu na Berlin ośrodki eutanazji na terenie Niemiec. Wykonywali wyroki śmierci na sprawczyniach natychmiast. Jednak to, co mnie przeraziło najbardziej to fakt nie tyle eksterminacji innych narodów (bo ten był mi dobrze znany), ile oddanie kobiet w bezpośrednie lub pośrednie, czynne lub bierne mordowanie własnych rodaków poprzez wprowadzanie polityki rasowej (Lebensborn), idei eugeniki w polityce zdrowotnej, programu eutanazji (100 tysięcy ofiar) i systemu obozów koncentracyjnych dla jednostek aspołecznych, niepełnowartościowych i wrogich społeczeństwu, cudzoziemców, wrogich politycznie, przestępców, narkomanów, homoseksualistów, świadków Jehowy, prostytutek, włóczęgów, inwalidów ruchowych i upośledzonych umysłowo. Zawężenie nazistowskiej polityki do czystych rasowo i genetycznie sprawiło, że nie było rodziny, której by ona nie dotknęła w jakiś sposób, a mimo to przytłaczająca większość Niemców respektowała postanowienia rządu, poddając się jego zadaniom i sumiennie realizując jego zarządzenia. W tym kontekście ludobójstwo na innych narodach jest tylko konsekwentnie szerzej stosowaną polityką państwa narodowosocjalistycznego, którego idee powstały na długo przed wybuchem II wojny światowej, a których czynnymi i świadomymi realizatorkami były również kobiety. Od akuszerki zgłaszającej urodzenie kalekiego dziecka, donosicielki na sąsiadkę utrzymująca kontakty z nieczystym rasowo lub genetycznie mężczyzną, poprzez pracownicę biurową sporządzającą raport o masowych egzekucjach w Polsce, telegrafistkę obsługującą dalekopisy ślące wstrząsające informacje o sytuacji w Europie Wschodniej, aż do lekarek uczestniczących w doświadczeniach medycznych na ludziach czy pielęgniarki wstrzykującej dziecku zastrzyk z fenolem. Wszystkie wiedziały, czym jest nazizm i jakie są jego cele, a o ich oddaniu świadczą powojenne publikacje ich autorstwa broniące tej idei tak, jak Friederike Wieking. Była referentka Biura Policji Kryminalnej Rzeszy, która w 1958 roku wydała książkę broniącą "instytucji obozów koncentracyjnych dla nieletnich, widząc w nich skuteczny ośrodek wychowawczy dla trudnej młodzieży". Czyste szaleństwo i skutek unikania odpowiedzialności. naostrzuksiazki.pl 
8;"Nie zapomnisz tych świąt" to kolejna książka świąteczna, która miałam okazję przeczytać. A Wy ile macie już świątecznych książek za sobą?   Caden po śmierci matki postanawia odnaleźć ojca, który porzucił go, jak był małym chłopcem. Mężczyzna chce zemsty za wszystkie ciężkie lata, jakie wiodła jego mama, samotnie go wychowując. W jego planie siostra odgrywa główną rolę.   Avery jest dziewiętnastoletnią dziewczyną, która studiuję. Rodzice traktują ją bardzo dobrze, wręcz nadopiekuńczo. Kobieta do tej pory nie miała żadnego chłopaka. I nie szukała miłości, skupiała się na nauce.   Czy chęć zemsty będzie silniejsza niż uczucia? Czy tajemnice skrywane latami wyjdą na jaw?   To kolejne moje spotkanie z piórem autorki. Po raz kolejny miło spędziłam czas przy książce.   Fabuła książki pokazuje, jak żal skrywany przez lata potrafi zrujnować człowieka. Z jednej strony rozumiałam uczucia mężczyzny, jednak po drugiej stronie stoi kobieta, która została bardzo skrzywdzona, pomimo iż była niczemu nie winna. Druga sprawa to fakt, iż nie zawsze tajemnice skrywane latami dobrze wpływają na stosunki między ludźmi. Czasem wystarczy jedna szczera rozmowa, by wszystkim było łatwiej żyć.   "Nie zapomnisz tych świąt" jest to książka, w której w tle możemy zobaczyć przygotowania świąteczne, chociaż głównym wątkiem jest historia rodzeństwa i zemsty. Sceny intymne napisane ze smakiem. Autorka pokazała nam kolejna fajną historię. Jeżeli lubicie klimat świąt, ale też nutkę zaskoczenia polecam.  Za możliwość przeczytania książki dziękuję wydawnictwu oraz autorce.  love.s.books 
10;WYDARZENIA W TEJ KSIĄŻCE SĄ OPARTE NA FAKTACH. PRAWDA BYWA BARDZIEJ PRZERAŻAJĄCA OD NAJWYMYŚLNIEJSZEJ FIKCJI. CZŁOWIEK JEST ZDOLNY DO WSZYSTKIEGO. Ilse Koch dokonała okrutnych czynów. Wiedźma z Buchenwaldu w wyjątkowo bestialski sposób znęcała się nad więźniami, była jedną z najbardziej odrażających sadystek w historii. W willi Kochów odnaleziono wyroby z ludzkiej skóry. CO SPRAWIŁO, ŻE UROCZA DZIEWCZYNA STAŁA SIĘ WYRAFINOWANĄ SADYSTKĄ? ZASKAKUJĄCE, JAK ŁATWO CZŁOWIEK ADAPTUJE SIĘ DO ZMIAN. Tyle lapidarny opis od wydawcy. Jednak niech was nie zwiedzie. Treść tej książki jest przeznaczona dla ludzi o żelaznej psychice i stalowym żołądku.  Zdarzyło się wam choć raz w życiu powiedzieć: nie bój się, potwory nie istnieją. Błąd. Istnieją. A przynajmniej istniały te opisane na kartach książki Czornyja. Jak nazwać kogoś, kto dom ozdabia wyrobami ze szczątków ludzkich? Jak nazwać kogoś, kto skazuje ludzi na śmierć w męczarniach i wielokroć sam morduje żeby te szczątki pozyskać? Jak nazwać kogoś, kto torturuje dla zabawy albo karmi dzikie zwierzęta żywymi ludźmi? Jak nazwać kogoś, kto ze sposobów na nieludzkie zadawanie śmierci uczynił sobie rozrywkę i sposób rywalizacji z mężem? A potem wraca do domu, do dzieci. Bestia. Potwór. Wiedźma z Buchenwaldu. To tylko niektóre z epitetów, jakimi nazywano Ilse Koch. A żaden z nich nie oddaje nawet ułamka jej sadyzmu. Do końca nie okazała skruchy ani żalu i zbyt łatwo wywinęła się sprawiedliwości. Wstrząsająca książka. Ocena: 10/10 
8;Odkąd przeczytałam "Piętno", jestem fanką mrukliwego Igora Brudnego. Brakowało mi w kryminałach wyrazistej postaci, która nie jest alkoholikiem, rozwodnikiem czy osobą z problemami psychicznymi. Niezłomny komisarz to bohater tak dobrze skonstruowany, że może podobać się zarówno kobietom jak i mężczyznom. W "Zarazie" poznajmy go od innej strony, gdyż Brudny mierzy się nie tylko z powracającym do Zielonej Góry złem, ale także z ograniczeniami własnego ciała. "Zaraza" to moim zdaniem najspokojniejsza fabularnie część cyklu. Akcja, mimo ostrego początku, rozwija się powoli. Mało tu wstrząsających scen, pościgów i wybuchów. W 4 tomie emocje grają pierwsze skrzypce. Niektórym może się to nie podobać, jednak ja uważam, że dobrze napisana książka trzyma w napięciu, nawet jeśli nie ma w niej jatki.  Przemysła Piotrowski jest doświadczonym i uzdolnionym pisarzem, co widać w kolejnych wydawanych przez niego powieściach. "Zarazę" czyta się sprawnie, nie ma nudy ani stylistycznych potknięć. Do samego końca nie rozwiązałam zagadki, co uważam za ogromny plus. Finał niestety lekko mnie rozczarował. Wyjaśnienie całego zamieszania wydało mi się lekko naciągane, zabrakło efektu "wow", który towarzyszył mi podczas lektury poprzednich części. Niemniej warto sięgnąć po "Zarazę." To solidny kryminał, najlepszy jaki czytałam w tym roku. Liczę na to, że autor jeszcze niejednokrotnie nas zaskoczy, a Igor Brudny powróci w kolejnych książkach. 
6;Czytając prozę Jacobsena dwoję się i troję, aby zrozumieć jej fenomen i przy każdym kolejnymi tomie, tj. przy każdej kolejnej próbie - dalej zrozumieć nie mogę. "Tylko Matka", podobnie jak poprzednie części sagi autora, jest przesycona krótkimi, niezwykle oszczędnymi w środkach dialogami, które momentami bardziej przypominają jakieś wyrazy dźwiękonaśladowcze, rozmowę niepiśmiennych ludzi sprzed setek lat, niż osób nam "podobnych". Roy Jacobsen uparcie żongluje na zmianę czasem przeszłym i teraźniejszym. Zapewne jest to zabieg intencjonalny, ale czy udany? Tego bym nie powiedziała. Sama narracja miewa znamiona sprawozdania, jakiejś relacji z przeszłości, a nie literatury pięknej, co sprawia, że staje się nader liberalna w budowie.  Trzeba jednak przyznać, że Roy Jacobsen potrafi przenieść czytelnika w inny świat. Sprawić, aby poczuł się jak w podróży po nowej, nieznanej dotąd przestrzeni. Ma to swego rodzaju magię, do której pragnie się powracać. Mimo wszystko na następne części sagi niestety nie czekam. 
8;Po prostu Łał !! Nieprawdopodobna wnikliwość i ciekawość świata, ludzi i zjawisk cechuje te reportaże. One żyją, pulsują, drażnią, smucą, złoszczą, a przede wszystkim zwracają uwagę na egzotyczną, niebezpieczną i jakże odmienną Brazylię. Napisane na przestrzeni lat nic nie tracą na swojej aktualności i energii - czy chodzi o dewastację dziewiczego środowiska puszczy amazońskiej, czy człowieczy los . Bohaterzy zostali dobrani przez autorkę idealnie. Każdy z nich to swoisty hero na własnym meandrującym, niebezpiecznym szlaku, w walce o godność, sprawiedliwość, jakość życia. Większość z nich to prości ludzie, a jednak dzielni, wrażliwi, mądrzy i autentyczni w swoich historiach. Fantastyczna pozycja non-fiction! 
8;Historia pełna jest przypisów - wydarzeń marginalizowanych, wydarzeń, o których zapomina świat, mimo że bywały wstrząsające. Wydarzeń, o których chcą zapomnieć również świadkowie, bo trzeba żyć dniem dzisiejszym, szczególnie, że ten bywa okrutny. Takie dwa przypisy z 1956 interesują tym razem Sacco. Masakry z Chan Junis i Rafah to punkty, na których próbuje się skupić na tych 400 stronach. Próbuje, bo przypisy generują następne przypisy, a wspomnienia świadków mieszają się i tworzą dygresje. Rozmówcy reportera często wypierają prawdę, boją się wspomnień, konfabulują. Ten komiks to lekcja o tym jak podchodzić do faktów, jak ludzka pamięć je zmienia i przekształca. Relacje z tych samych zdarzeń bywają czasami diametralnie różne. Znowu dzieło tego autora jest w równym stopniu świadectwem, co opowieścią o tworzeniu reportażu. Wizualnie bez zmian - mistrzostwo 
7;pomaga zrozumieć tożsamość i historię regionu i Ślązaków. 
7;Niezła powieść w swojej konwencji, Dwie rzeczy w szczególności pozytywnie mnie zaskoczyły. Autor doskonale wyczuwa "polskiego kołtuna", a obserwacje naszych rodaków w "Nowej Europie" są wielce złośliwe, acz wybitnie trafne. Druga rzecz to wizjonerska korporacja kurierów przyszłości. Wszak w dobie powszechnej, bardziej czy mnie legalnej inwigilacji, stary dobry kurier przenoszący korespondencję za pazuchą, znowu wraca do łask. Warto poczytać. 
7;Książka zaczyna się mało ciekawie, miałam wrażenie że czytam new adult, ale całe szczęście dałam historii szansę i brnęłam dalej...a dalej już było tylko lepiej. Świetnie napisana wciągająca historia dwojga ludzi pomiędzy którymi czuć chemię. Zdecydowanie polecam i z niecierpliwością czekam na kolejne tomy. 
6;Przemysław Piotrowski już jakiś czas temu trafił do puli moich ulubionych autorów, dlatego po jego książki sięgnam w ciemno. Czego spodziewam się po autorze? Nieoczekiwanego zakończenia, co nie wydarzyło się tym razem. Na zakończenie wpadłam już w pierwszej połowie książki i po zakończeniu byłam lekko rozczarowana.  Ale! Przemyślałam sobie następnego dnia po zakończeniu czytania, że ta książka mimo że w tytule zawiera słowo "krew" dwa razy, wcale nie miała ociekać krwią. Miała pokazać jakich wyborów życiowych dokonują rodzice chorych dzieci, ile poświęcają aby ich pociecha wiodła zdrowe i godne życie. Ta książka pokazuje bezgraniczną miłość ojcowską, jak zmienia się perspektywa człowieka, który nie ma za dużo alternatywnych rozwiązań.  Jedynie co mnie niesamowicie irytowało w książce to ilość powtarzanych zwrotów jak "krew z krwi" w kontekście syna lub przyklejony opis żony głównego bohatera "biega runmagedony i ćwiczy krav magę". Prawdopodobnie zabieg był zastosowany specjalnie, jednak ja odniosłam wrażenie że 10 takich powtórzeń to już przesada a autor nie przeczytał chyba tej książki w całości po jej napisaniu. 
8;Momentami relacja bohaterów wydawała mi się dziiiiiwna, ale pod względem całości książkę czyta się lekko i przyjemnie. 
10;Bałam się tej książki z wielu względów. Złamałam zasadę, by nie czytać opinii przed przeczytaniem pozycji. Dowiedziałam się o wielu płaczących i zadumanych, pod wpływem tej powieści, czytelnikach. Było to moje pierwsze spotkanie z Jakubem Małeckim, co tylko wzmacniało moje obawy. Nie chciałam się pogrążać w smutku w jesienne długie wieczory. Zmierzyłam się ze strachem i już nie chciałam go wypuszczać z rąk.   Książka jest doskonała! Zazwyczaj czytam kilka książek na raz, ale Małecki lubi być w centrum uwagi. Nie lubi konkurencji i wypada powiedzieć, że naprawdę jest mistrzem w tym co robi.   Dwie siostry i ojciec. W oddali matka, sąsiadka, dziadkowie, chłopak jednej z sióstr. Piękna powieść o mierzeniu się z własnymi granicami i ich przekraczaniem. Wspaniale uzupełniająca się narracja wszystkich bohaterów. Cierpienie, ból, utrata, ambicja.. nie sądziłam, że słowa pisane wielką literą są tak dosadne!   Światło ognia ma to do siebie, że gdy zbyt blisko się podejdziemy może poparzyć.   Polecam, polecam i jeszcze raz polecam! 
7;Bardzo dobra pozycja dla kogos, kto juz wie jakie ma schematy. Ktos, kto dopiero zaczyna zglebiac wiedze w tym temacie, moze sie troche pogubic. 
8;Ojciec i syn postanawiają odciąć się od reszty świata. Zamieszkują opuszczoną wyspę na Alasce, gdzie muszą przygotować się do spędzenia zimy w trudnych warunkach. Na miejscu okazuje się, że nie przewidzieli, jak trudno będzie im spędzić czas ze sobą nawzajem w miejscu, gdzie przyroda sprawuje władzę.  Przed sięgnięciem po tę książkę, trzeba przygotować się na lawinę smutku oraz surową bezpośredniość. Autor nie powstrzymuje się przed naturalistycznym opisem życia wśród dzikiej przyrody. Począwszy od drewnianego wychodka, poprzez oprawianie upolowanej zwierzyny i ułomności ludzkiego ciała, to rewia słów, które bardzo mocno docierają do czytelnika.  Jest to brutalne, wstrząsające, a jednocześnie bardzo wzruszające i poniekąd delikatne. Mnogość emocji, jakie towarzyszyły mi w trakcie lektury, od wstętu po współczucie, wyniosły tę książkę na sam szczyt.  Bywały momenty, że reagowałam czysto fizycznie i wzdrygałam się lub pozwalałam sobie na jęk niedowierzania. Mimo wszystko to było tak prawdziwe i prawdopodobne, że jestem całkowicie przerażona.  Uważam, że wpływ rodzica na dziecko jest na tyle duży, że potrafi przygnieść do ziemi. Niektóre problemy powinno rozwiązywać się samemu, bo chyba nie ma nic gorszego niż maltretowanie własnej latorośli swoim mrocznym alter ego.  Zapamiętam tę historię na długo. 
8;Ogromne pozytywne zaskoczenie! Wciąga niesłychanie, czyta się świetnie. Pięknie skonstruowana, nie daje się nudzić i bardzo łatwo wchodzi się w klimat epoki. Mimo braku źródeł co do faktycznych emocjonalnych przeżyć sióstr, autorka wycisnęła co się da. Polecam! Pozycja o siostrach Pareńskich już w drodze. 
6;Książka zdecydowanie dla wytrwałych miłośników Barcelony, którzy interesują się bardzo szczegółowo historycznym/ kulturowy/ socjalnym aspektem tego miasta.  Pod względem turystycznym zbyt rozwlekła i nużąca. Zawiera mało przydatnych informacji, które można wykorzystać podczas pobytu w Barcelonie. Jeżeli ktoś tak jak ja założy, że jest to podobna pozycja do historiograficznych książek Edwarda Rutherfurda to się rozczaruje. 
6;Książkę poleciła mi córka, zachwycona stylem pisarskim Jakuba Małeckiego. Trochę się broniłem przed tą lekturą, bo wcześniej (zwykle) nie miałem szczęścia do książek napisanych przez współczesnych autorów młodszych ode mnie. Przeczytałem bardziej z ciekawości niż przekonania. I coś w tym jest: niby fajnie, nie ma się do czego przyczepić, ale z drugiej strony to trochę jak "przelany na papier" film dla młodzieży. Potoczny język i takie bycie "cool" trochę z musu, bo tak wypada. Można przeczytać, ale to chyba nie moja "bajka". Dla koneserów. 
10;Jak się kończy czytać książkę o 1 w nocy, to poranek bywa trudny 😱 Ale warto było!   Bo historia żołnierza Piotra to sprawnie napisana powieść obyczajowa z nutą dramatu psychologicznego, w której Tomasz Betcher - autor rozpracował wiele kwestii związanych ze służbą w wojsku (w tym PTSD), a do tego włączył opowieść o trójce rodzeństwa z małej pomorskiej miejscowości, będącej w trudnej sytuacji.   A że nie każdy super bohater nosi pelerynę i zwyczajnych-niezwyczajnych można spotkać w najmniej spodziewanych okolicznościach, to przecięcie ścieżek Piotra oraz Emilii, Natalii i Janka wydaje się idealnym zrządzeniem losu.   Zdarzyło mi się również prychnąć podczas lektury z rozbawienia, co jest oczywiście na plus 🙌  Polecam Wam ten tytuł 👍 
8;Książka jest pełna niezwykłych przygód, zagadek i tajemnic, dowcipów i świetnego humoru. Czytając towarzyszymy trójce rodzeństwa stawiającego czoło nowym wyzwaniom, wówczas wtedy idealnie widać moc jaką ma w sobie miłość w rodzinie. Książka ma wiele wątków, więc przy czytaniu nie mamy chwili na nudę. Bardzo spodobało mi się napięcie, które autor budował do początku do końca. Samo zakończenie ogromnie mnie zaskoczyło, a także dokładnie wyjaśniło wszystko i zdecydowanie pozostawiło mi niedosyt, aby dowiedzieć się CO DALEJ… ? Te dzieci i ich pies swoją troską o siebie nawzajem naprawdę mnie urzekły. Myślę, że ta opowieść przekazuje dużo prawd, które przydadzą się dzieciom w etapie dorastania… ! Chciałabym także dodać, że książka zawiera przepiękne ilustracje zdecydowanie dodające klimatu. 
10;Powrót do Zakopanego po roku, oraz pobyt w pensjonacie Pani Anieli oceniam bardzo wysoko! Pogoda dopisała, śnieg padał w ilościach hurtowych, jedzenie takie, że czytając prawie czułam zapach, a do tego widoki zachwycające. Pani Aniela jak zawsze ugościła tak, że czytelnik ma wrażenie, że naprawdę siedzi z nią przy stole i popija ciepłą herbatę.  W tej części poznajemy Paulinę. Młoda Pani architekt mieszka we Wrocławiu. Prywatnie od paru lat związana ze swoim szefem Robertem i choć związek zaczął się bajkowo, z czasem kobiecie dostarcza coraz większych rozczarowań. Kobieta ma dość rywalizacji z pracą o uwagę ukochanego. Kiedy firma dostaje nowe zlecenie budowy hotelu w Zakopanem, Paulina z Robertem wyruszają w góry. Przy tym projekcie mają współpracować z firmą z Zakopanego, w której pracuje poznany przez Paulinę podczas jakiegoś szkolenia, rodowity góral- Bartek. Dla Pauliny ten projekt ma być szansą, żeby w końcu jej nazwisko pojawiło się wśród autorów. O tym jak potoczy się kariera Pauliny i co wydarzy się w jej życiu prywatnym przeczytacie w książce.  Powiem Wam, że z całej serii ta książka właśnie stała się moim numerem jeden. Miałam rację, że coś mnie w tej serii przyciąga. W końcu doczekałam się historii z tego cyklu, w której naprawdę nie mam do czego się przyczepić! Ciekawa fabuła jeśli chodzi o zawodowe sprawy Pauliny, plus klimat Zakopanego to już połowa sukcesu, a świetnie napisany wątek romantyczny sprawił, że dałam się porwać tej historii. Bartek to znany z wcześniejszej książki bohater, który po tamtej pozostał ze złamanym sercem. Relacja Pauliny i Bartka nie należy do przesłodzonych, prostych love story, i to mnie chyba najbardziej urzekło w tej książce. Zawiłe losy tych dwojga, pełne niepewności, sprzeczności, ale i nadziei dostarczyły mi mnóstwa emocji. Nie łatwo też przewidzieć zakończenie tej historii, bo wcześniej autorka już udowodniła, że potrafi zrobić nagły zwrot akcji i pojawia się ktoś kogo się nie spodziewamy. Czy tym razem tak się stało musicie przekonać się sami. Czy Paulina odważy się marzyć? 
8;„Normalność, cieszyła ją zwyczajność. Tak niedoceniana przez tych, którzy nie doświadczyli jej przeciwieństwa – picia, hałasu, brudu, brutalności.”   Arkadiusz i Klemens przyjaźnią się od lat, ich żony też poczuły do siebie sympatię. Kolejne pokolenie zacieśniają tę przyjazną więź. Ich rodziny spędzają ze sobą co roku wigilię. Jednak w tym roku od bardzo dawna ma być inaczej.  Dagmara pracowała w korporacji, dość nieoczekiwanie została zwolniona. Kobieta czuje się niepotrzebna, do tej pory żyła w pędzie, teraz nagle ma za dużo wolnego czasu. Niezależna i uparta nie chce być na garnuszku męża. Jej wielką pasją jest kawa, potrafi mówić o niej bardzo ciekawie, postanawia spełnić swoje marzenia. Otwiera kawiarnię, początki są bardzo trudne, z pomocą przychodzi jej teściowa, która od lat prowadzi restaurację. Kobieta narzuca jej swoją wizję wyglądu kawiarni i we wszystko się wtrąca. Justyna właśnie urodziła córeczkę, w jej domu doszło do włamania, konieczny jest remont. Na ten czas przenosi się do teściów, którzy przed laty rozwiedli się, ale łączy ich serdeczna przyjaźń, teraz ponownie planują ze sobą zamieszkać. Paweł, który zadziwia swoją bezpośredniością dość niespodziewanie wkroczył w życie przyjaciół.   Świąteczny klimat tchnie z tej pięknej opowieści, czujemy nastrój i poddajemy się jego urokowi. A obok zwykli ludzie i ich troski, zmartwienia, chwile pełne szczęścia i pełne zwątpienia. W siebie, w swoje siły, możliwości. Praca, która niesie satysfakcję, podążanie za marzeniami, które stopniowo nabierają realnego kształtu. Ważny jest drugi człowiek i bycie razem. Przyjaźń, która trwa przez lata, rozciąga się na najbliższą rodzinę. Jej pielęgnowanie, wsparcie na każdym kroku, zrozumienie i szacunek. Miłość, która pomimo upływu lat ciągle jest niezmienna, trwała, niezniszczalna. Jakie to piękne! Aromat kawy i pysznego jedzenia unosi się w całej opowieści.   Cudnie opowiedziana historia, chwyta za serce, daje do myślenie. Ukazuje co tak naprawdę jest w życiu ważne. Drugi człowiek, miłość, przyjaźń, wsparcie, zrozumienie, spełnianie marzeń. Każdy z nas znajdzie w tej historii cząstkę siebie. Na końcu książki znajduje się krótki opis postaci występujących w powieści, daje nam ciekawą podpowiedź. Był to bardzo przyjemnie spędzony czas. Z całego serca polecam.   https://tatiaszaaleksiej.pl/kawiarnia-pelna-marzen/ 
6;Ta część była zupełnie o niczym. Nic się w nim ciekawego nie działo. Ta część to typowy erotyk. 
9;Bohater „Sztuki noszenia masek” jest przekonany, że człowiek rodzi się z gotowym planem od losu, który skrupulatnie wypełnia. Że od niego samego niewiele zależy. A czytelnik powieści Huberta Fryca uparcie czeka, kiedy nastąpi przełom i chłopak uwierzy w siebie, kiedy to emocje podporządkują sobie tę wiarę w zaplanowany scenariusz przeznaczenia. Kto w finale poczuje ulgę? Czy ta dramatyczna historia, swoista kolekcja nieszczęść, może w ogóle przynieść jakieś ukojenie? Nie mam pewności. Wiem natomiast, że Hubert Fryc - profil autorski proponuje książkę niebanalną, bardzo wyrazistą, która pozostawia trwały ślad w czytelniku. To zjawiskowo napisana lektura obowiązkowa.  Więcej: http://dajprzeczytac.blogspot.com/2021/11/sztuka-noszenia-masek-hubert-fryc.html 
7;"Zło bierze się z egoizmu."  Marek Suchocki "Suchy" jest bossem, tak ma pod sobą ludzi i kontroluje północno-wschodni półświatek Polski. Uważa się za szczęśliwego człowieka-ma pieniądze, żonę, dwójkę dzieci, piękny dom, samochód. Czego więcej chcieć? Sielanka kończy się gdy z więzienia wychodzi jego największy konkurent -"Grzesznik", który chce odzyskać swoją utraconą parę lat wcześniej pozycję. Porachunki między gangsterami nie mogą mieć dobrego finału i rzeczywiście- wizyta dwóch gangsterów powoduje, że Suchy spada ze schodów a wy wyniku upadku traci przytomność i zapada w śpiączkę. Gdy w końcu się budzi jego świat wygląda zupełnie inaczej- jego ludzi przejął Grzesznik, tak samo jak biznesy i pieniądze. Marek wie, że musi zrobić wszystko by odzyskać to co stracił, nawet jeśli to wszystko oznacza obudzenie w sobie ciemnych sił i przejście na ciemną stonę mocy. Szybko się okazuje, że mężczyzna po wypadku nabiera innych, nowych mocy- zaczyna widzieć duchy, ale także ukryte w ludziach demony.  Niewielu znam polskich autorów grozy, ale Urbanowicza znam i bardzo lubię. Problemy z autorem mam dwa: po pierwsze przez niego boję się jechać do Suwałk a nawet w ich okolice. po drugie jak już zaczynam czytać jego książki to wszystkie inne rzeczy idą w kąt. Tak też było przy "Grzeszniku" - to połączenie "chłopców z ferajny" z mrokiem z książek Stephena Kinga. Jeszcze nie opanowalam trudnej sztuki poskromienia emocji podczas lektury książek autora wiec te dosłownie szumiały mi w uszach i momentami czułam jak bardzo pulsuje mi krew. Jest moc. Moc i mrok, bo książki autora mają to do siebie, że odkrywają najciemniejsze strony ludzkiej duszy. Tu nie ma miejsca na pojednania czy różowe kwiatki, tu wszystko jest tajemnicze, ponure i mocno poruszające.   Może nie wywaliło mi kapci w kosmos jak przy "Gałęzistych", ale ilość wulgaryzmów, które pojawiały się w mojej głowie podczas lektury jednoznacznie wskazuje na to, że to książka obok, której cięzko przejść obojętnie. 
7;Nie wiedzieć czemu w pewnym momencie przy czytaniu skojarzył mi się pewien film z lat 90'0 z Jean-Claude’em Van Damme’em - Nieuchwytny cel (ang. Hard Target) ;-) 
9;Ale to była świetna historia! Pani Janiszewska trzyma poziom, a przyznam, że bałam się sięgać po książkę, która nie będzie już z Wilczyńskim w roli głównej. Niepotrzebnie. Widać, że autorka ma głowę pełną pomysłów i świetny warsztat. Czekam na więcej! 
9;"Mogą minąć dni, tygodnie , nawet lata, a to, czego tak uparcie chcemy się pozbyć, wciąż będzie o krok za nami."  @jbrylewska   Rozstanie jest czymś ciężkim, jeśli mimo bólu i strachu nadal się kocha i tęskni. Halley chciała stworzyć życie w nowym miejscu, ale przeszłość wzywa ją do siebie. Ślub najlepszej przyjaciółki i brata jest powodem, dla którego wraca do miejsca, z którego uciekla ze zranionym sercem. Victor nie był gotowy do zmian, ale czas bez ukochanej był piekłem na ziemi. Wciąż tęsknił, cierpiał, rozmyślał. Kiedy powróciła chwilowo wszystko wróciło ze zdwojoną siłą. Czy teraz pozwoli swojemu sercu podejmować ryzykowne decyzje? Czy będzie gotowy postawić wszystko na jednej szali?  Okropnie nie mogłam doczekać się drugiego tomu. Po debiutanckim starcie z przytupem, przyszła pora na ciąg dalszy perypetii. Historia miłości tych dwoje nie była lekka i piękna. Przepełniona ogromnym bólem, lękami nie pozwalającym na pójście do przodu, ranami, które mimo wielu lat wciąż są świeże. Strach powoduje blokady, a te stały się za duże do pokonania. Kiedy ponownie staną twarzą w twarz, wszystko wróci i choć się boją, małymi kroczkami będą ponownie się zbliżać. Nie jest to książka, która zawiera historie z piekła rodem, ale pełen wewnętrznych rozterek tom. Demony i przeszłość depcząca po piętach, która w każdej chwili może zakłócić spokój. Miłość ta nie ma lekko, lecz wciąż pojawiają się problemy i przeszkody, które tylko jeśli z rozwagą do nich podejdą, pozwolą się rozstrzygnąć. Diabeł pokazujący swoje bardziej anielskie oblicze, ale nie rezygnujący zupełnie ze wszystkiego. Historia tutaj zwolniła, skupiając się na naprawieniu zrujnowanej relacji, by mam nadzieję w kolejnym tomie ruszyć z kopyta do przodu, zaskoczyć i rozpalić do czerwoności. Miłość, kotrej start był mega trudny. Czekam na więcej i polecam. 
8;Tajemnica i niebezpieczna gra. Walka o władze i manipulacja. I to, co wszystko psuje i nie powinno mieć miejsca miłość. Tak po krotce można podsumować historie. Bohaterzy tacy, jakich lubię silni i odważni. Kobieta mocno stepująca po ziemi, pyskata to cała Chantal. Przebojowa, pewna siebie, odważna. Umiejąca przyjąć maskę obojętność i świetna autorka, zostaje wpłata a w plan swojego brata, który jest głową rodzinny mafijnej. Jak to w takich rodzinach bywa, nie można odmówić, dla rodziny wszystko. Jej wyzwaniem i celem staje się Severio.    Severio to mężczyzna, który nie lubi, jak mu się odmawia, uwielbia przejmować kontrolę nad innymi, zabija z zimna krwią. Dla rodziny gotowy poświęcić wszystko.  Punktem wiążących jest niezgoda tych dwóch rodzin. On wykorzystuje ją do własnych celów i myśli, że garuje, ale nie wie, że ona też tu rozdaje karty. Historia w pełni ukazującą walkę serca z rozumem.    Jak potoczą się lody Severio i Hantal?    Kto zabij rodziców kobiety?. Kto ucierpi w tym starciu najbardziej?    Autorka stworzyła świetny romans mafijny. Kolejny, który potrafi wywołać ciarki i uśmiech u czytelnika. Każda scena, każde posunięcie bohaterów przemyślane, tutaj nic nie dzieje  się bez przyczyny. Sceny erotyczne na najwyższym poziomie. Pikantne i gorące. Historia zdecydowana warta uwagi. Miło spędzony czas. Szkoda, że musimy taka krótka i że trzeba czekać na ciąg dalszy. Serdecznie wam polecam.  
8;Doskonała!  Autorka wkłada w dłonie czytelnika historię niesamowitą. Mocną, emocjonującą, smutną, niełatwą. Były momenty, podczas których gula w gardle była cholernie trudna do przełknięcia. Wątki, postaci, język - majstersztyk. 
7;Bardzo fajna pozycja dla osoby, która jest początkująca, tak jak ja. Przyda się nie tylko w przypadku giełdy, ale również innych inwestycji. Już wiem, co ma wpływ na kurs akcji i ile jest takich czynników. Bardzo podoba mi się analiza spółek. 
7;Nieprawdopodobnie inteligentne spostrzeżenia ma Joan Didion na naszą codzienność. W tych esejach sprzed lat nic nie straciło na wartości, dalekowzroczność autorki jest uderzająca. Gorąco polecam dla tych, którzy chcą zatrzymać się i podelektować wysoką literaturą. 
9;Futbol jest teoretycznie prostą grą dla mas, jednakże to tylko pozory. Taktyka nieustannie ewoluuje, rola piłkarzy się zmienia diametralnie. Boczni obrońcy na przykład kiedyś to byli zawodnicy przyklejeni do linii bocznej, którzy nieustannie kursowali między jednym polem karnym, a drugim. Dzisiaj zawodnicy tacy często pełnią rolę środkowego pomocnika. To jest jeden z przykładów zmian jakie zachodzą w taktyce piłkarskiej, przykłady można mnożyć, ale to już polecam sobie samemu sprawdzić w książce. Autor zabiera nas w ciekawą podróż od początku lat 90, gdy niepodzielnie rządziła holenderska myśl szkoleniowa, potem palmę pierwszeństwa przejęła szkoła włoska, potem do głosu doszli Francuzi i ich złota generacja. Następni w kolejce byli Portugalczycy, potem Hiszpanie i ich drużyna, która na przestrzeni kilku lat wygrali wszystko, wreszcie Niemcy, oraz Anglicy. Wszystko jest podzielone na cykle 4-5 letnie, autor między jednym, a drugim cyklem stosuje łącznik, gdy dotychczasowy dominator oddaje prymat nowemu (zazwyczaj jest to jakiś dwumecz w europejskich pucharach). Wszystko opisane jest bardzo spójnie, oraz uszeregowane czytelny sposób. Autor wykonał kawał analitycznej roboty, zdecydowanie polecam, ale raczej tylko wielbicielom piłki nożnej. 
7;Carys-like-Paris to młoda, samotna matka. Los nie był dla niej łaskawy i dość sporo już w życiu przeszła. Podobnie jak jej sąsiad, Deacon, który życie traktował jak zabawę, a odgłosy kawalerskiej wolności dziewczyna słyszała co noc przez cienkie ściany mieszkania. Wszystko się zmieniło, gdy pewnej nocy córka Carys zachorowała. Czy ludzie naprawdę mogą się tak zmienić?  Mimo, że książka rozkręcała się dość powoli to od samego początku postać Carys wzbudza sympatię. Trudno to powiedzieć o Deaconie, ale później nawet i on zyskał w moich oczach. Autorka wykonała świetny zabieg, jakim jest opisanie historii z perspektywy dwóch osób - i chłopaka i dziewczyny. Dzięki temu wiemy dokładniej, jakie oboje skrywają tajemnice i jakie uczucia nimi kierują. Książkę czyta się szybko i przyjemnie, chociaż sama fabuła nie należy do tych lekkich.  Postać Carys w niektórych może budzić współczucie, jednak autorka przekazała wiele cennych, życiowych rad w swojej powieści. Cała historia to podróż przez wybaczanie, zapominanie, dorastanie, pokonywanie własnych demonów przeszłości, a także zmaganie się z chorobami wrodzonymi i tolerancję. Jeżeli szukacie mądrej książki, z przesłaniem, która jest jednocześnie nieodkładalna, trafiliście świetnie! 
8;Bardzo przyjemna historia. Szczególnie jeśli polubiło się głównych bohaterów miło jest jeszcze raz do nich wrócić. Historia nawiązuje to przygód Baby Jagi kiedy w wieku Gosi sama pojawiła się w Bielinach, żeby rozpocząć pracę jako szeptucha. Z jednej strony historia Gosi i Mieszka jest kompletna, nie daje zbyt wiele miejsca na niedomówienia, działo się tam bardzo dużo i pojawiła się obawa, że ta część będzie trochę laniem wody, bo czym tu zaskoczyć skoro już wiemy jak potoczyły się ich losy. Ale autorce udało się kolejny raz zaskoczyć. Książka nie była tak przewidywalna jak można się było obawiać.  Bardzo przyjemna, szybka lektura, szczególnie pozwalająca zrozumieć genealogię zachowań poszczególnych bohaterów. Jedyny znak zapytania który pozostał to klarująca się coraz ciekawej burzliwa przeszłość Mszczuja, który w tej części zupełnie nie pasuje do tego zaniedbanego, mijającego się z wiarą mężczyzny z problemem alkoholowym. Aż samo nasuwa się pytanie z jakimi problemami on się borykał zanim przybył do Bielin? Kiedy przeszedł swój kryzys wiary? Bo po tym co mogliśmy o nim przeczytać w tej historii sama utrata dziecka to zdecydowanie za mało.  Krótko mówiąc - historia świetna jako uzupełnienie, napisana w tak samo dobrym stylu jak pozostałe, z ciekawymi zwrotami akcji. 
7;Bill Gates polecał, więc się skusiłem. Z początku żałowałem, bo pierwsza część jest taka sobie. Później jest lepiej. Wciąż jest to zbiór informacji jakby wziętych z jakiejś broszury "o czym można rozmawiać przy piwie" i jeśli ktoś się interesuje światem, to sporo z nich już zna. Ale czyta się przyjemnie i daje pewien pogląd gdzie świat zmierza, a gdzie powinien.  Można podsumować jako "zbiór informacji, których możesz użyć w dyskusji z nawiedzonym ekologiem". Bo to najczęściej się przebija. Oczywiście trzeba coś robić, bo inaczej będzie nam ciężko, ale autor pokazuje, że to co robimy jest niewystarczające i źle skierowane. Ludzie zamiast policzyć, kierują się emocjami. A to nigdy nie jest dobre.  Najważniejszy zaś wniosek z lektury, który większość boi się sformułować, to że jest nas po prostu za dużo. Ludzi musi być mniej, nie więcej. Zwłaszcza tam, gdzie już jest ich zdecydowanie za dużo, a będzie jeszcze więcej. 
8;Zachowanie matki jest irytujące z każdym rozdziałem bardziej,ciągłe przytyki w stronę Basi..,faworyzowanie jednej córki kosztem drugiej..siostra też zachowuje się nie lepiej. Napisana prostym,surowym językiem bez zbędnych opisów,ozdobników,wzbudza silne emocje,niezgode na takie zachowania. 
8;Staram się nadążać z wiedzą o świecie, wstyd mi gdy nie wiem czasem gdzie leży jakiś kraj, próbuję dotrzymywać kroku ważniejszym wydarzeniom i przemianom, które zachodzą na naszych oczach ale wiem, że wielu spraw nie sposób zrozumieć bez znajomości kultury i przeszłości danego miejsca czy narodowości. W związku z tym nadrabiam, wciąż nadrabiam i uzupełniam luki, spoglądając często wstecz, jednocześnie starając się poznać problem z kilku perspektyw - dlatego tak chętnie sięgam po prozę non-fiction. Tak było i tym razem.   Z pewnością większość z nas zna chociaż pobieżnie historię Tybetu, a na pewno każdy słyszał o Dalajlamie, jego wypędzeniu i ucisku jego narodu przez rządy Chińskie, nie obce jest również nazwisko Mao, większość zetknęła się gdzieś z opowieściami o komunistach, którzy nękali buddyjskie klasztory…   Barbara Demick w swoim reportażu "Zjadanie Buddy. Życie tybetańskiego miasteczka w cieniu Chin" dopuszcza do głosu kilku różnych bohaterów, reprezentujących odmienne warstwy społeczne – od ostatniej księżniczki z królestwa Mei, która straciła wszystkich członków rodziny podczas rewolucji kulturalnej, przez buddyjskich mnichów po nastoletnią uczennicę czy byłego nomadę występującego w koncesjonowanym zespole ludowym. Za pośrednictwem ich losów autorka odkrywa przed nami, co tak naprawdę znaczy być Tybetańczykiem w XXI wieku i toczyć nierówną walkę z wszechobecnym supermocarstwem o zachowanie zwyczajów i własnej tożsamości.   Historie te czyta się z wypiekami, zapominając chwilami, że są to prawdziwe biografie żyjących ludzi - los pisze bowiem najdziwniejsze i najmniej przewidywalne scenariusze, czego potwierdzeniem są wszystkie przytoczone tutaj opowieści.   Dzięki obrazkom z życia przywołanych przez Demick postaci - wsiąkamy w klimat mieszkańców Tybetu, współodczuwamy z nimi, przejmując ich troski, otwierając często oczy ze zdumienia.   Są chwile zadumy nad cudowną egzotyką tybetańskich zwyczajów i żal za zadeptanym światem języka i kultury - dosadnie widać to na przykładzie księżniczki Gonpo, która wracając po latach wygnania na miejsce swojego urodzenia nie jest w stanie porozumieć się z własnym ludem, nie potrafi zawiązać tradycyjnej sukni…   Do czego doprowadziła ten kraj chińska dominacja poza łzami, wypędzeniami, głodem, rozłąką, dewastacją świątyń i seriami tragicznych samopodpaleń?   Z drugiej strony reportaż B. Demick utwierdza w przekonaniu, że niezależnie od szerokości geograficznej i zawiłości narodowościowej zwykli ludzie chcieliby mieć nadzieję na normalne, szczęśliwe życie, bez konieczności dokonywania niemożliwych wyborów między wiarą, rodziną i krajem. Tylko i aż tyle. Polecam! 
8;To książka pełna emocji! Nauczyć się żyć i kochać mając na sobie bagaż przeszłości... Polecam. Sięgam po następną część. 
10;A gdyby został ci ostatni rok życia – jak byś go wykorzystał?  Abby Jimenez postawiła właśnie takie pytanie czytelnikowi książki „Życie jest zbyt krótkie”. To opowieść o młodej kobiecie żyjącej z wyrokiem śmierci jakim jest ALS, chorobą genetyczną, którą bardzo trudno zdiagnozować i na którą do dziś nie wymyślono skutecznego leku. Kobieta doskonale wie, jak będzie wyglądała powolna śmierć w męczarniach, ale postanawia resztę swojego życia spędzić w podróży do najbardziej odległych zakątków świata, relacjonując swoje wojaże w intrenecie. Niespodziewanie musi wyhamować bo siostra podrzuca jej noworodka, którym nie jest w stanie sama się zajmować. Vanessa zostaje sama z dzieckiem, którym nie wie jak się zajmować, na szczęście za ścianą mieszka człowiek o wielkim sercu, który za punkt honoru przyjmuje pomoc dziewczynie.  Niespodziewanie tą dwójkę zaczyna łączyć coraz większa więź i choć oni sami nazywają siebie przyjaciółmi, to wszyscy wokoło widzą, że to nie przyjaźń ich łączy a coś znacznie większego.  Tylko czy związek z terminem ważności, który określa ALS ma jakikolwiek sens? Przecież Vanessa stanie się na pewnym etapie choroby tylko obciążeniem dla Adriana, dlaczego on ma patrzeć na to jak ona powoli gaśnie i odchodzi, przecież miała zwiedzać świat i tak dopełnić życia, tymczasem jej plany ktoś niechybnie zmienił.  Ileż w tej książce jest emocji – cała paleta, są momenty, kiedy wybucha się niepohamowanym śmiechem, żeby za chwilę szlochać ze wzruszenia. Tylko Abby Jimenez potrafi zbudować w swoich książkach takie napięcie. Ona pisze tak pięknie o rzeczach najważniejszych, o przyjaźni, miłości, poświęceniu, odpowiedzialności za drugiego człowieka. Nie daje gotowych odpowiedzi, każe się zatrzymać i zastanowić, postawić fundamentalne pytania.  Przepiękna książka, zdecydowanie najlepsza książka 2021. 
9;„Wszyscy pragniemy zaznać szczęścia, nawet za cenę późniejszej goryczy”. Jedni upadają, aby inni mogli szybować ponad przeciętnością, bo w przyrodzie musi być równowaga – takie słowa można by dopisać jako uzupełnienie myśli Karola Wedla przekonującego: „Każdy zysk niesie ze sobą stratę, a każda strata przynosi zysk. Musi być jakaś równowaga w przyrodzie”. „Czekoladowa dynastia. Czas Karola” to opowieść o powodzeniach i klęskach, ostrożności, pracowitości, zbieraniu kapitału i doświadczenia. Wiek XIX to czas powstawania rodzinnych firm i budowania marki. Czas rozmachu, pracowitości, zmiany podejścia do wielu kwestii, przełamywania schematów, pokazywaniu, że ciężką pracą można zdziałać wiele, a pozycja społeczna wcale nie musi zależeć od urodzenia tylko od tego, ile my wypracujemy. Idea zaangażowania w to, co się robi, solidności dobrze wpisywała się w protestanckie podejście „Pracuj i módl się”, którym rodzina Wedlów kierowała się i właśnie w zaangażowaniu w uczciwe bogacenie się, bycie solidną firmą przyjazną klientom i pracownikom oraz ciągle rozwijającą się widziała swój patriotyzm: „-Pan jesteś szanowanym obywatelem naszego miasta i Polakiem z wyboru, zatem musisz być patriotą (…). -Naturalnie, a w moim pojęciu patriotyzm wyrażam usilną pracą u podstaw. Oczywiście dla mojej rodziny, lecz w końcowym rachunku dla dobra ogółu. Miasto się bogaci, ponieważ jego mieszańcy żyją zgodnie i dostatnio. Cegiełka po cegiełce i tak powstaje dom (…)”. Teresa Monika Rudzka zabiera nas w świat znany z dzieł pisarzy z połowy XIX wieku. W tym spojrzeniu Warszawa na początku jest brzydką prowincją. Jednak z czasem rozkwita. I to nie dzięki szlachcie tylko mieszczanom nie bojącym się śmiałych wizji, wyznaczania ambitnych celów. Do takich aktywnych założycieli należał też Karol Wedel z żoną Karoliną i służbą. Jako dobry pracodawca wychował solidnych pracowników, którzy nauczyli się walczyć o swoje i dbać o firmę oraz wspierać ją w czasie niepowodzeń. Zdajemy sobie sprawę, że osiągnięcie dużego sukcesu wymaga zaangażowania i działania w grupie. Rodzice Emila pięknie się uzupełniali. Razem łamali konwenanse, mierzyli wysoko, pracowali. Nim zawędrujemy do prowincjonalnego miasta znajdującego się pod zaborem rosyjskim poznamy Joankę Miller, której matka pochodzi z Pleszewa (więc strony znane mi) i zamieszkująca w Ihlenfeldzie, gdzie poznaje Frau Christine odsyłającą nastoletnią służącą do Berlina do syna. I w ten sposób los Joanny już na zawsze będzie związany z rodziną Wedlów. Ich przeprowadzka do Warszawy to pretekst do pokazania miasta, zmian zachodzących w nim, przyjrzenia się znanym twórcom, słynnym właścicielom magazynów oraz subiektom. Wśród wielu osobistości znajdziemy ludzi znanych w środowisku literackim (Henryk Sienkiewicz i Aleksander Głowacki), ale też pojawią się bohaterzy książek. Pisarka pięknie żongluje obrazami z kart ówczesnych powieści. Sama „Dynastia czekoladowa. Czas Karola” w pewien sposób sprawia wrażenie czci oddanej „Lalce”. Każdy z członków rodziny ma okazję otrzeć się o postaci znane z kart tej powieści. Jednych cenią, a innymi są zniesmaczeni. Teresa Monika Rudzka zabiera nas do Warszawy i uzmysławia jak wiele zmian w niej zachodziło, jak bardzo ludzie angażowali się w sprawy społeczne. Widzimy bogactwo, ale i skromność z pracowitością, stajemy się świadkami zadzierania nosa klasy, która coraz mniej się liczyła i przez swój kult lenistwa popadała w coraz większą biedę. Miasto należy do takich przedsiębiorczych ludzi jak Wedlowie, Mincle i Gerlachowie. Łęccy i im podobni to echo przeszłości, która odchodzi i jest coraz mniej mile widziane, bo są synonimem tego, co doprowadziło kraj do upadku: leni, którzy mają się za lepszych i ciągle „żyli urojeniami, wyimaginowaną wizją własnej wyższości”. Stajemy się też świadkami trudnego losu kobiet zależnych od pozycji mężów. Powoli i one biorą los we własne ręce i mogą śmiało powiedzieć: „Każdy ma własną drogę życia; moją na pewno nie są wyłącznie prace domowe”. Opowieść o rodzinie Wedlów to bardzo prawdopodobne losy, niesamowicie realistyczna i nostalgiczna historia pouczająca, że systematycznością można wiele zdziałać. Dzięki bohaterom widzimy skrawek historii drugiej połowy XIX wieku. Pisarka z wprawą przypomina konwenanse, zależności społeczne i uświadamia, że normy normami, ale czasami trzeba je naginać tak jak to robili Wedlowie, bo szczęście jest bardzo ważne. Śledząc losy twórcy pijalni czekolady uświadomimy sobie, że rodzinne interesy nie powstały z dnia na dzień. Wielkie fortuny budowane były latami i przez kolejne pokolenia dążące do udoskonalania, wprowadzające liczne zmiany. Wszystko w myśl: „Świat się zmienia, czy nam się podoba czy nie. Zatem musimy dotrzymać mu kroku”. Poza losami bohaterów, sytuacją społeczną poznajemy też sposób myślenia osób mających wizję rozwijania własnej działalności. Obserwujemy ich wzloty i upadki, widzimy zaangażowanie, ostrożność, niepewność, ale też z drugiej strony wielkie inwestycje, przeznaczanie dochodów na rozwój, a nie życie ponad stan. Młoda Eli Wedel w zderzeniu z Izabellą Łęcką wypada bardzo korzystnie: jest rozsądna, skromna, dobrze wykształcona i stała w uczuciach, marząca o własnej rodzinie. Bohaterzy nie są tu pomnikowi tylko ludźmi z krwi i kości, a to sprawia, że czasami podążają złymi drogami: „Mój starszy brat jest naprawdę rozsądny, tylko najpierw musi popełnić… No, wie mama… te szaleństwa młodości”.  Kilka cytatów z książki: „Mężczyźni bywali czasem tacy śmieszni, tak ciułali każdy grosz, choć niby zdawali sobie sprawę, że na tamten świat nic nie zabiorą”. „Życie w ogóle nie jest sprawiedliwe, choć w dużej mierze od nas zależy, jak je sobie urządzimy”. „Energia z czasem się wyczerpuje i nawet największy bojownik musi w końcu odpocząć, mieć dach nad głową, założyć rodzinę, zapewnić jej utrzymanie, bo takie jest życie”. „Bóg pomaga tym, którzy sami sobie pomagają, zamiast tracić czas nadaremno lub gnuśnieć w bezczynności”. 
8;Każdą historię łączy wspólny mianownik, a mianowicie klimat Świat Bożego Narodzenia. W każdym opowiadaniu coś mi się podobało. Lekturę zaczęłam nie zgodnie z kolejnością a od ulubionych autorek i oczywiście moje faworytki mnie nie zawiodły. Numerem jeden dla mnie jest opowiadanie "Świąteczna kolizja serc" L. Skrzydlewska @ludkaskrzydlewska_autorka. Pola i Krzysiek to bohaterzy najlepiej wykreowani a historia oddaje całkowicie klimat świąt, urzeka swoją doskonałością. Nie zabrakło tu uśmiechu na mojej twarzy. Chętnie poznałabym ciąg dalszy jako książkę. Oj ten Elf i Policjant. Top dwa, ale praktycznie równym z pierwszym to historia oparta na pamiętniku głównej bohaterki pt. "Najdroższy przyjaciel" E. Szelest @emiliaszelest Przyjaźń, która została utracona. Przepełniona smutkiem i zalem. Pełna emocji i pokazująca jaki los potrafi być przewrotny. No musicie to przeżyć i przeczytać sami. A top trzy to cała reszta opowiadań. Autorki pokazały, że święta to magiczny czas, w którym wszytko jest możliwe. Jest to jedna z najlepszych antologii, jaką czytałam w tym roku. Przenosi nas w inny świat, piękniejszy. Dużo wzruszających scen. Łapiących za serce, zabawnych i tych pikantniejszych. No czego chcieć więcej. 
7;„Pod kluczem” to historia, która wyskakiwała mi z lodówki. Miała swój czas i nie powiem, kusiła mnie niesamowicie. Więc przeczytałam. I koniec końców nawet mi się podobała, lecz spodziewałam się chyba czegoś lepszego.   Ta opowieść skupia się na Rowan, kobiecie, która postanawia zatrudnić się jako opiekunka do dzieci w wiktoriańskiej i dość przerażającej posiadłości, wokół której krążą niepokojące historie. Rowan nawet nie odstrasza fakt, że poprzednie opiekunki bardzo szybko zrezygnowały ze swojego stanowiska. Wysokie wynagrodzenie i miłość do dzieci pchają ją do drzwi tego domu, w którym jak się okaże, nie jest tak kolorowo, jakby się mogło wydawać.   „Pod kluczem” to historia, która intryguje i ciekawi swoją niepowtarzalnością już od pierwszej strony. Pierwszym plusem tej powieści jest przedstawienie wszystkich wydarzeń z perspektywy Rowan, która opisuje swoje przeżycia w formie listów. Na początku byłam sceptycznie nastawiona do tego zabiegu, lecz im bardziej zagłębiałam się w fabułę, tym mocniej utwierdzałam się w przekonaniu, że ta forma narracji okazała się być naprawdę świetnym posunięciem. Prowadzi ona bowiem do głębszego poznania umysłu głównej bohaterki, jak i pewnej tajemniczości owianej niespodziewanymi wydarzeniami, trzymającymi czytelnika niejednokrotnie w napięciu. Otoczka ponurego, nawiedzonego i typowo wiktoriańskiego domu to motyw, jaki bardzo lubię w literaturze! Tutaj ten epizod został jak najbardziej dobrze przedstawiony, choć nie ukrywam - spodziewałam się czegoś bardziej mrocznego i przerażającego. Wprawdzie książka wywołała we mnie niejednokrotnie szybsze bicie serca w pakiecie z lekkim przerażeniem. Były w niej fragmenty, które niemalże łykałam, czytałam je z prędkością światła, aby jak najszybciej dowiedzieć się, o co w tym wszystkim chodzi! Emocje wylewające się na kartkach tej powieści zdecydowanie potrafią uderzyć i wzbudzić zainteresowanie losem głównej bohaterki. Lecz mimo wszystko zabrakło mi większego dreszczyku grozy i „tego czegoś”.   „Pod kluczem” to na pewno bardzo klimatyczna, mroczna, momentami nawet groteskowa, owiana dusznym klimatem powieść, kryjąca w sobie tajemnicę, która intryguje i wciąga w swoje sidła. Samo zakończenie jak najbardziej na plus. Po recenzjach widziałam, że wiele osób nie jest usatysfakcjonowanych takim posunięciem ze strony Autorki i jestem w stanie to zrozumieć. Na początku też nie byłam zadowolona, jednak po czasie doszłam do wniosku, że to był całkiem fajny zabieg. Otwarte zakończenie pozwala czytelnikowi zinterpretować tę historię na swój sposób, więc moim zdaniem to coś naprawdę fajnego i oryginalnego. Koniec końców, pomimo kilku minusów książka mi się podobała, miło spędziłam przy niej czas i śmiało mogę ją polecić. 
7;Przygoda z Kwiatem Paproci zaczynam od Jagi - zainteresowało mnie, że rzecz się dzieje w Bielanach, tak całkiem blisko mojej rodzinnej wsi. Nie czytuję fantastyki, ale to mnie ujęło. 
8;Eleonor Hardinge, młoda arystokratka przez swoje zachowanie zyskuje miano skandalistki i musi zmierzyć się z towarzyskim wykluczeniem przez londyńską socjetę. Na domiar złego, jej szwagier nie odpuszcza i nadal próbuje ją zniszczyć. Chwile wytchnienia daje jej Cillian, mocno zaangażowany w działalność niepodległościowa Irlandii, z którym próbuje budować związek. Jednak los nie jest dla nich łaskawy. Para wpada z jednych kłopotów w drugie, co postanawia wykorzystać lord George Moubrey...adorator Nory.  #królpik to drugi tom rewelacyjnej historii z Eleanor w roli głównej, przenoszący czytelnika do londyńskich realiów początku XX wieku. Głównej bohaterka nadal pozostaje sobą, jest krnąbrna, pyskata i łamiąca konwenanse. Tu znowu z ogromną zainteresowaniem śledziłam losy głównej bohaterki. Muszę przyznać, że Autorka serwuje nam świetnie przemyślaną intrygę pokazując jak wpływy i znajomości potrafią kierować życiem niektórych osób. W tej części również nie możemy narzekać na nudę, tu akcja goni akcję a napięcie wzrasta z każdą stroną. Trudne wybory, miłość, plotki, proszone herbatki, skandale, walka o syna...a w tym wszystkim musi odnaleźć się Nora.  Lekturę czyta się bardzo przyjemnie, niewątpliwie śledzenie losów Nory dostarcza wielu emocji. Styl Autorki bardzo mi odpowiada, jest plastyczny i obrazowy. Niezwykle wciągająca i klimatyczna...polecam. 
9;Olivia i Dylan razem pracują od dwóch lat. Ona jest jego prawą ręką, on jej szefem. Działają sobie nawzajem na nerwy, Dylan nie znosi stukania jej szpilek. Jednak on jej nie zwolni, bo wie, że mu się to nie opłaca, jest za dobra w tym, co robi. Ona czuje się pewna, wie, że może sobie na wiele pozwolić, ewentualnie straci pracę, jednak ma świadomość tego, że nie będzie miała problemów ze znalezieniem nowej. Pewne spotkanie w klubie po pracy (do którego nie powinno dojść, w końcu Olivia podobno miała coś ważnego do załatwienia), spora dawka alkoholu, podpuszczenie przez znajomych oraz ona tańcząca na róże sprawiają, że mężczyzna jest wściekły. Na drugi dzień informuje kobietę, że od teraz pracuje od wtorku do soboty i wyjeżdża z nim w delegacje. Już pierwsza zaczyna wiele zmieniać. Jednak kobieta skrywa przeszłość, która wiele może zmienić. Jaką? Co się stanie podczas wyjazdu? Co ich połączy?  Książka, która nie nadaje się do czytania w nocy, kiedy inni domownicy śpią. Dlaczego? Ponieważ nie można się potrzymać przed wybuchami śmiechu, po prostu się nie da. Te dialogi, przekomarzanie się, to jak się na siebie złoszczą, jest tak zabawne, że dawno tak się nie śmiałam podczas czytania książki. Historia z dużą dawką humoru, a jednocześnie poruszająca pewien delikatny temat (nie zdradzę wam jaki, ponieważ zdradziłabym zbyt wiele z fabuły), z dawką niebezpieczeństwa i namiętności. Zdecydowanie mi się podobała.  Bohaterowie dobrze wykreowani, wyraziści. Olivia to kobieta z charakterkiem, pyskata, zadziorna, silna zdecydowana. Jednak ma również drugą twarz, bolesną przeszłość i traumę, z którą musi sobie poradzić. Dylan jest mężczyzną, który odniósł sukces i to w młodym wieku, a do tego jest seksowny. Potrafi często się wściekać, wybuchać złością, w szczególności, kiedy jest w pobliżu swojej prawej ręki. To mężczyzna, którego trzeba poznać, aby móc polubić.  „Szpilki z Wall Street” to książka, z którą miło spędziłam czas i doskonale się bawiłam. Polecam na jesienne popołudnia.  Recenzja pojawiła się również na moim blogu - https://anka8661.blogspot.com/2021/11/wydawnictwo-niezwyke-ksiazka-pt-szpilki.html 
7;Druga część przygód Beniamina Ashwooda jest zdecydowanie lepsza niż część pierwsza. Na pewno akcji jest więcej i toczy się ona żywiej. Mamy tu ucieczkę głównych bohaterów przed czarodziejkami oraz spotkanie z demonami znanymi w części pierwszej. Jest tego więcej i akcja toczy się szybciej. Nie zawiodłem się na tej serii, czekam na kolejne części które chętnie przeczytam i poznam dalsze losy naszych bohaterów. 
8;Natsuko Imamura to japońska pisarka, posiadająca na swoim koncie kilka nagród literackich, w tym Nagrodę im. Akutagawy — najbardziej prestiżowe wyróżnienie dla nowych autorów w Japonii — którą otrzymała w 2019 roku za książkę „Kobieta w Fioletowej Spódnicy”.  Jest to historia napisana w pierwszej osobie, a narratorka siebie samą określa jako Kobietę w Żółtym Kardiganie, jednak ujawnia się niezwykle rzadko. Przez większość czasu opowiada o tytułowej bohaterce, posiadającej wprawdzie imię, ale nazywanej Kobietą w Fioletowej Spódnicy.  Na początku dowiadujemy się o standardowym zachowaniu Kobiety w Fioletowej Spódnicy i kilku faktach z jej życia, co sprawia wrażenie, jakoby narratorka opowiadała po prostu o swojej sąsiadce. Wymienia rzeczy, o których wiedzą wszyscy mieszkający w okolicy. Jednak im więcej stron mamy za sobą, tym te informacje stają się coraz bardziej szczegółowe, zawierając w sobie detale takie jak miejsca pracy kobiety, spędzony tam czas i wiele innych, zdecydowanie wykraczających poza „sąsiedzkie wiadomości”. Zdaje się, że Kobieta w Żółtym Kardiganie podąża za nią niczym cień, niezauważona przez nikogo oraz nieposiadająca własnego życia.  Narratorka dość często wspomina również, iż chciałaby zaprzyjaźnić się z Kobietą w Fioletowej Spódnicy, jednak nawet później, gdy zaczynają pracować w tym samym miejscu, co oczywiście także nie było przypadkiem, nadal trzyma się na uboczu i tylko obserwuje poczynania drugiej niewiasty. To właśnie tutaj akcja zaczyna nabierać nieco tempa, prowadząc do zaskakującego i zdecydowanie nieprzewidywalnego, szczególnie spoglądając na wcześniejszy przebieg całej historii, finału.  Powiem szczerze, że od początku miałam ogromne oczekiwania wobec tej książki, ale nieco się również bałam. Z jednej strony - uwielbiam japońską kulturę oraz miałam już przyjemność zobaczyć kilka dzieł, które otrzymały Nagrodę im. Akutagawy i usłyszeć od innych parę opinii na ich temat. Wszystkie były pozytywne i, według mnie, warte swojej sławy. „Kobieta w Fioletowej Spódnicy” również w pełni zasłużyła na miejsce na tej liście. Z drugiej strony - miałam pewne obawy, że okaże się nudna lub po prostu zbyt trudna, ponieważ tak jak lubię od czasu do czasu zajrzeć do jakiejś psychologicznej lektury, tak w większości przypadków są one dość wymagające. Dodatkowo, jako miłośniczkę fantastyki, często męczy mnie czytanie o „zwykłym życiu zwykłych ludzi”. Bez magii, bez potworów i innych nadprzyrodzonych wydarzeń.  Wszystkie te zmartwienia ostatecznie okazały się zupełnie niepotrzebne. „Kobieta w Fioletowej Spódnicy” jest napisana językiem przystępnym dla zwykłego czytelnika. Nie trzeba nawet interesować się Japonią czy znać tamtejszych zwyczajów, aby ją przeczytać — częsta przyczyna, dla której ludzie porzucają książki, nawet ich nie zaczynając. Niespodziewany zwrot akcji, ciekawe zakończenie i zaskakujący bohaterowie sprawili, że ani przez chwilę się nie nudziłam. Dlatego też zdecydowanie polecam tę opowieść każdemu, bez względu na preferencje czytelnicze. WL źródło: www.szkolnyklubrecenzenta.pl 
7;Bardzo dobra książka, nie dość że prawdziwa historia to dobrze opisana. 
7;W mojej ocenie jest to „must have” dla wszystkich tych, którzy na którymkolwiek z etapów „Wieloświata” zachłysnęły się tym światem i chcą pozostać w nim na dłużej. Przeczytanie tego przewodnika uświadomiło mi jak tytanicznej pracy podjęła się autorka. To nie tylko cykl połączonych ze sobą powieści, ale całe, ogromne i pieczałowicie dopracowywane Uniwersum, które Anna Sokalska tworzyła przez wiele lat. Książka ta w jasny sposób systematyzuje całą wiedzę na temat Wieloświata i jego bohaterów. Według mnie najlepiej sięgnąć po nią po przeczytaniu wszystkich pozostałych tomów, aczkolwiek może okazać się również ciekawym dodatkiem podczas czytania i sposobem na uzupełnienie fabuły oraz dodanie do lektury więcej smaczków :) 
8;„Fałsz” trafił w moje ręce trochę przez przypadek, ale od pierwszych stron poczułam potencjał, że będzie dobrze. Fabuła dopracowana, znakomite kreacje bohaterów. Postać podkomisarza Krauze intrygująca. Dobrze się czyta, momentami nieświadomie wstrzymałam oddech. Idealna na przytulne wieczory, zobaczymy czy poprzednie pozycje autora też tak wciagaja. 
7;Pierwsza część nowej serii Bena Kane tym razem przenosimy się naszej ery i widzimy pogrom legionów Warusa w lesie Teutońskim. Czytałem już książki na ten temat, lecz jak zwykle autor opisał to bardzo dokładnie ze szczegółami. Książka naprawdę robi wrażenie. Zycie legionistów Rzymskich opisane bardzo dokładnie. Ben Kane nie zawodzi i wręcz wnikamy w tą atmosferę strachu panującą w trakcie przejścia przez tą pułapkę zastawioną przez Arminiusza. Wyszła już część druga więc niezwłocznie się za nią zabieram czekając na część trzecią. Ben Kane jak dla mnie najlepszy pisarz opowiadający historię z starożytnego Rzymu. Polecam jego wszystkie książki można całym sobą wtopić się w ten okres i świat. 
9;2x, 100312 audio G9, 211120 audio G9. Sięgając tę po pozycję spodziewałem się książki pełnej akcji, przygód, strzelanin, w których zawsze zwycięża super-bohater Winnetou. Jakież było moje zdziwienie, gdy okazało się, że Indianin nie jest wcale głównym bohaterem, a jedynie jego przyjacielem. Ponadto nie każda przygoda kończy się dla nich szczęśliwie. Miłym zaskoczeniem również były dla mnie przemyślenia Old Shatterhanda na tematy moralne oraz jego życiowe poglądy. Piękna książka! 
8;Chyba powrócę do czasu gdy nie czytałam tego typu lektur. Nadal mam ciarki...  Opisane wydarzenia to zło, ale także historia o woli życia. W miarę czytania moje oczy przybierały wygląd spodków, bardzo dużych rozmiarów.  "Nigdy nie traćcie nadziei, ponieważ cuda się zdarzają" Amanda Berry  Trudno mi opisać odczucia po przeczytaniu. Na pewno polecam, ale ludziom o mocnych nerwach. Przed rozpoczęciem zalecam wyłączyć emocje. Ja tego nie zrobiłam. Nie byłam przygotowana na takie bestialstwo.  Literacko-czyta się bardzo dobrze, zaskakująco płynnie. Drobiazgowe opisy.  Pozycja dla osób "wytrzymałych". 
8;Ciekawe wywiady z ludźmi o różnych poglądach (od centrolewicowych do mocno prawicowych). Warto przeczytać, żeby zrozumieć punkt widzenia osób, które mają inne poglądy od naszych i z którymi się nie zgadzamy. 
8;Nigdy nie przepadałam za komiksami i dużą ilością obrazków w książkach. Niszczyły mi one tę magiczną możliwość wyobrażenia sobie bohaterów i otaczającego ich świata, jednak to wydanie graficzne kultowej powieści F. Scotta Fitzgeralda naprawdę przypadło mi do gustu. Już po kilkunastu stronach porzuciłam niechęć i sceptyczne nastawienie i dałam się pochłonąć pięknym ilustracjom autorstwa pani Ayi Morton, które, moim zdaniem, idealnie oddają klimat książki.  Akcja toczy się w Ameryce na początku lat 20. XX wieku. W tajemniczy sposób opowiada historię mężczyzny – Jaya Gatsby’ego i jego silnego uczucia do pewnej kobiety. W całą sytuację wplątani są jego znajomi i przyjaciele.  Autor bardzo urozmaicił książkę, obdarzając każdego z bohaterów bardzo odmiennym charakterem i poglądami. Narratorem jest jeden z przyjaciół – Nick. To z jego perspektywy poznajemy tytułową postać i zagłębiamy się w jej zagadkowe życie. Na początku nic nie jest jasne, ale stopniowo elementy układają się w całość i rozumiemy zachowanie i motywację poszczególnych bohaterów.  Historia sama w sobie jest bardzo zmysłowa przez ukazanie klimatu tamtych lat w bardzo trafny sposób, a ilustracje tylko dodają jej smaku. Mam wrażenie, że barwy, styl, ukazanie postaci i scenerii jest wprost idealne.  Wydanie graficzne tej powieści z pewnością mogę polecić każdemu, zwłaszcza fanom komiksów. Bardzo przyjemnie się ją czytało, mimo lekkiego niedosytu tekstu, ilustracje mi to wynagrodziły. Momentami czułam się, jakby to ja sama siedziała na jednym z przyjęć Gatsby’ego lub jechała kabrioletem przez słoneczny Nowy York. Myślę też, że w przyszłości sięgnę po tradycyjne wydanie, by jeszcze raz, tym razem samemu zagłębić się w tej klimatycznej historii. Natalia B. źródło: www.szkolnyklubrecenzenta.pl 
10;Jest to kolejna bajka Autora, którą mam przyjemność objąć patronatem. Poprzednia Ekoliski do tej pory jest jedną z ulubionych bajek mojej córki, jednak Podróże Julki i Krzysia coraz bardziej się jej podoba.   Nie macie czasem tak, że gdzieś byście pojechali,ale nie do końca wiecie dokąd? Marzy Wam się wycieczka,ale nie może wybrać miejsca. Podróże Julki i Krzysia choć to bajka dla dzieci, jest też świetnym przewodnikiem, doskonałym planem na spędzanie czasu z dziećmi. Tym razem Autor zabiera nas w podróż po zamkach Polski południowej. Wraz z rodziną podróżników poznajemy różne zamki,m.in. w Chojniku, Ojcowie czy Łańcucie. Każdy z tych zamków ma w sobie tajemnicę z odrobiną grozy,co myślę, że dodatkowo przyciąga dzieci,ale i nie tylko je. Dzięki Markowi miejsca, które choć są stare, stają się atrakcyjne dla kilku pokoleń.   Dużym atutem, oprócz walorów edukacyjnych, są równie zabawne dialogi między członkami rodziny i lekkie pióro autora. Za to właśnie najbardziej lubię tę książkę, że w bardzo przyjemny sposób łączy naukę z zabawą. Całość jest przecudnie ilustrowana przez Mariusza Hołoda. A wisienką na torcie jest quiz na koniec książki oraz zadania do wspólnego wykonania 😍  Zatem jeśli szykuje się Wam urlop z dziećmi i nie wiecie jak go spędzić, zajrzyjcie do bajki @pisarzmarek, niech posłuży ona jako inspiracja do wspaniałej wycieczki! Myślę, że nie tylko świetna forma spędzania czasu razem,ale też bardzo interesująca lekcja historii 🥰 ja z Nadią śmiało Wam POLECAMY tę pozycję. Jednocześnie informuję że to dopiero początek przygody,tzn nowego cyklu Podróże Julki i Krzysia. Ja już nie mogę się doczekać kolejnych przygód małych podróżników! 
7;Danka Braun zabiera nas tym razem do malowniczych Włoch i pensjonatu pełnego tajemnic Madonna di Campiglio. Bohaterowie świętują tam urodziny swojego przyjaciela. Wszystko poszłoby zgodnie z planem – byłoby miło, przyjemnie, gdyby nie przeciwności losu, jakim stała się epidemia koronawirusa.  Więcej na stronie: https://papierowybluszcz.wordpress.com/2021/11/22/historia-pewnego-morderstwa-danka-braun/ 
7;Cyt.: „Życie to splątany węzeł, który z każdym rokiem zaciska się coraz mocniej, i nie da się go rozsupłać jednym pociągnięciem.” Kim Un-su, „Likwidator”.  Sięgając po książkę autora z obcego nam kręgu kulturowego, tak naprawdę nie wiemy czego możemy się spodziewać. Zawsze będzie to niespodzianka. Inne postrzeganie świata, inna kultura, religia, zupełnie inna filozofia życiowa, inne systemy wartości. Odkrywamy świat zupełnie nieznany. Nieustannie jednak będziemy doszukiwać się jakiś elementów wspólnych, podobieństw, które niejako spajają nasze cywilizacje.  Kim Un-su, koreański autor powieści kryminalnych, w Polsce kompletnie nieznany, w 2010 roku wydał powieść „Likwidator” /tyt. oryginału „The Plotters”/. O autorze zrobiło się dość głośno w Europie, gdy jego powieść została w 2017 roku wydana we Francji i znalazła się na krótkiej liście do nagrody Grand Prix de Literature Policière.  Główny bohater powieści, Reseng /w jęz. chińskim to znaczy – „życie pozagrobowe”/, to sierota porzucony w dzieciństwie, zaadoptowany przez starszego mężczyznę, właściciela biblioteki, która jest jedynie przykrywką dla płatnych zabójców z Seulu. Książki w bibliotece i zabójcy – to w takim świecie dorastał Reseng. Nie chodził do żadnej szkoły, sam nauczył się czytać, czytając wszystko co wpadnie mu w ręce: od „Biesów” Dostojewskiego po „Historię syfilisu”. Z czasem sam staje się płatnym zabójcą.  Autor prezentuje fascynującą historię, pełną spisków, czarnego humoru i intrygujących, ekscentrycznych postaci. Brawurowa mieszanka humoru i literackiej jakości. I choć akcja jest niespieszna, przerywana częstymi retrospekcjami z życia głównego bohatera, które składane we fragmentach niczym puzzle odkrywają przed nami prawdziwą twarz bohatera, porywa czytelnika.  Samotność to istota natury ludzkiej według Kim Un-suna. Zupełnie świadomie odrzuca schematy thrillera kryminalnego wprowadzając niemal surrealistyczne elementy, z celowo przerysowanymi bohaterami. Czarny humor, czasami groteska a nad wszystkim unosi się azjatycki fatalizm głównego bohatera. A to wszystko stonowane i wysmakowane.   Zaskakująca i intrygująca. Azjatycki thriller, jakże inny od europejskich.  Polecam. 
8;Ciekawa książka, kolejna pozycja Ferrante która totalnie przenosi do włoskich klimatowi. W treść wpleciono bardzo ciekawą interpretację Biblii - jak przeczyta ktoś nieodpowiedni to książka będzie palona obok Harrego Pottera ;) 
8;Nie jestem wielkim fanem literatury obozowej ale książka Dostojewskiego to przede wszystkim znakomite studium psychologiczne postaci pojawiających się na kartach powieści. Czyta się ją jednym tchem z refleksją i zadumą. Znakomite są zwłaszcza rozdziały o Akulce, Bożym Narodzeniu, szpitalu czy zwierzętach. Polecam książkę w tłumaczeniu Czesława Jastrzębca-Kozłowskiego, gdyż nowe wydanie (tłumaczenie J. Tretiak) jest niestety okrojone z kilku rozdziałów z wielką szkodą dla tego arcydzieła. 
9;Ale wciąga, do połknięcia na raz - lepiej nie zaczynać wieczorem ;) 
10;Po każdej książce napisanej przez Adama Kay'a mam ochotę mu się oświadczyć, mimo iż nie wiem jak wygląda. Dlaczego? Lecę na jego poziom humoru, który jest po prostu trafiony w punkt. Przy okazji Twojej anatomii miałam obawy dotyczące tego, że autor może lekko przeszarżować, i dosłownie wszystko obrócić w żart. Na szczęście się to nie wydarzyło. Adam Kay w sposób lekki, prosty i przyjemny przybliża nam anatomię człowieka. Z tej książki dowiedziałam się i zapamiętałam więcej niż wtedy, kiedy uczęszczałam do szkoły. To powinien być podręcznik z którego korzystają nauczyciele. Lepszej pomocy dydaktycznej sobie nie wyobrażam. Dzięki autorowi wiem, że powtórzenie 9 razy Adam Kay jest wspaniały i powinien zostać królem równa się 20 sekundom mycia rąk. Znacie lepszy patent? 🤔 😁🤣. Ode mnie 10/10. 
9;Zacznę tak samo jak " Za zamkniętymi drzwiami" Bardzo dobra wciągająca od początku . To jedna z pozycji , która sprawia , że zarywamy noc. To książka jak najbliższy w życiu człowiek potrafi doprowadzić do ostateczności jak w tytule "na skraju załamania" . To książka o tym , że nie ma ludzi idealnych i idealnych małżeństw. Mroczna porywająca tajemnicza. Zakończenie trudne do przewidzenia 
3;W pełni rozumiem, że wymyślanie wierszyków (forma tej cienkiej książki) na temat każdego zawodu nie jest łatwym zajęciem, jednak ograniczenie się do 32 profesji jest... miażdżące!! Wiersze są chyba skierowane dla baaardzo małoletnich krasnoludków, bo moja 4-letnia Córeczka była przerażona, że musi jako dorosły człowiek wybrać jeden zawód z ZALEDWIE 32. 😳Wytłumaczyłam Idalii, zalana łzami ze śmiechu, że nie, jest ZNACZNIE WIĘCEJ ZAWODÓW, jakie wykonują ludzie na co dzień, a co więcej wciąż POWSTAJĄ NOWE ZAJĘCIA, jak np. blogerka, vlogerka, a niektóre bezpowrotnie odchodzą do lamusa... jak zdun, świniopas, ochmistrzyni... 😂  Serio, Pani 'auu-torka' mogła się nieco bardziej przyłożyć, wysilić zwoje mózgowe... i właśnie np. tą ostatnią kwestię wyjaśnić, jak również dodać, zgodnie z obecną wiedzą KOŃCÓWKI ŻEŃSKIE zawodów. Serio... A już zupełnym drobiażdżkiem wydaje się fakt, że PIELĘGNIARKA dzieli się na instrumentariuszki, pielęgniarki z OIOM-u, Domów Opieki ("pogodnej starości"), czy pielęgniarki w przychodni, pielęgniarki środowiskowe, opiekujące się przyszłymi matkami oraz położnicami... Naprawdę, pani Dorotko, NIE KAŻDA PIGUŁA robi zastrzyki, niektóre nie mają pojęcia o pobieraniu krwi, a są takie, które nie odróżnią złamania od skręcenia, tyle lat się zasiedziały na uczelni, jako wykładowczynie 😜  Ech, chyba mam za wysokie wymagania, ale jakoś nie lubię, gdy się traktuje dzieci jak przygłupy, tak mało partnersko... Pewnie skrzywienie zawodowe 😉  Jedynym jaśniejszym punktem są przepiękne, ujmujące, często także zabawne, ilustracje Dariusza Wanata.   Odradzam podobnie ubogie w treść publikacje. Są lepsze. 
6;Powieść autorki bestsellerowych thrillerów „Za zamkniętymi drzwiami” oraz „Na skraju załamania”. Jak nad w/w pozycjami się rozpływalem niczym lody w upalny dzień tak tu ... No cóż nie porywa . Może po wcześniejszych zachwytach liczyłem na coś więcej może się mylę ale książka nie porywa. Wlecze się akcja postaci trochę papierowe trochę nudne . Przeczytałem do końca i ( pisze opinie dużo później niż czytałem książkę) skusiłem się na zakup kolejnej książki . Niestety jeszcze gorszej ("Dylemat") 
8;Dwoje bohaterów, z których jednym jest Marek- szanowany w okolicy i wszystkim doskonale znany lekarz samotnie wychowujący córeczkę. Druga natomiast to Oliwia- bezwzględna kobieta, której głównym zajęciem jest uwodzenie naiwnych mężczyzn by później móc ich szantażować dla rozmaitych korzyści. Dwoje różnych ludzi, dwie różne i zdawałoby się tak odległe od siebie historie, nie mające ze są nic wspólnego. Do mementu, kiedy Marek poznaje uroczą kobietę poprzez aplikację randkową, a Oliwia pozostaje sobie zupełnie sama „koncertowo” zawalając jedną z akcji. Czy ich losy się ze sobą zetkną? A jeśli tak to kto będzie miał w tym swój prawdziwy „Cel”? Warto się o tym przekonać.  Karolina Wójciak pisze książki bardzo dobre i do tego zdążyła już przyzwyczaić ciągle rosnące grono swoich czytelniczych fanów. Jej powieści cechuje wyjątkowa lekkość pióra, świetnie skonstruowana fabuła, zachwycające zwroty akcji i niebywały realizm, który ja osobiście cenię sobie u niej najbardziej. Wszystko to z pewnością dostaniemy w najnowszej książce. „Cel” to historia przesiąknięta tajemnicami, zagadkami, niedomówieniami i wylewającym się zewsząd zepsuciem ludzkim o imponującym wręcz polu rażenia.   Książka jak zawsze w przypadku Karoliny napisana w przyjemnym dla oka stylu, a jej fabuła pomimo sporej objętości sprawia, iż czyta się bardzo dobrze. Uknuta niczym z pajęczej sieci intryga z każdym rozdziałem nabiera odpowiedniego tempa, by na końcu pozostawić czytelnika w stanie totalnego osłupienia i niedowierzania. Nie wiem jaki dokładnie miała „Cel” autorka pisząc tę historię. Wiem natomiast, że jakikolwiek on nie był, został osiągnięty. Przekonajcie się sami… 
8;Brutalna i mroczna . Lubię osobiście książki osadzone w PRL-u i tu mamy taki wątek. Nie zdradzając wiele powiem ,że wrócę do tej książki napewno. Może wtedy dowiem się który to wariant rzeczywistości . 
4;Liczyłem na więcej , książka czytana w drodze do i z pracy . Swoje zadanie ( umilanie podróży) spełniła. Nie jest to współczesna bajka o Kopciuszku czy kolejna odsłona Pretty Women . Nie jest to też książka kipiąca sexem .  Książka z biblioteki więc nie poniosłem kosztów , ale napewno był jej nie kupił. 
6;Seria "ROSNĘ I POZNAJĘ" składająca się z wielu kolorowych książeczek jest idealna dla najmłodszych dzieci – ilustracje oraz krótkie teksty zachęcają dzieci do oglądania. Dzięki tym książeczkom dzieci poznają nowe słowa, nauczą się rozpoznawać przedmioty, zwierzęta, kształty i kolory, dowiedzą się, do czego służą różne przedmioty w ich otoczeniu.  Zawiera najważniejsze informacje, które podano wraz z rysunkami, o podstawowych przedmiotach znajdujących się w każdej (prawie) łazience oraz ich otoczeniu. Polecam. 
8;Religia , sztuka ,kultura i zbrodnia spotykają się na wspólnych kursie. Bardzo wciągająca lektora mroczna chwilami brutalna. Bardzo mnie wciągnęła i urzekła . 
5;Wydawca zachwala piękną polszczyznę pani Marioli Jarockiej, a mnie ona bardzo razi, swoim niedzisiejszym stylem, staroświeckim słownictwem, odstręczajacymi 'dofcipami'-sucharami... Mega żałośnie wypada ta literaturka. 🙄 W dodatku Pani Jarocka manierycznie zaczyna co 5 zdanie od spójnika "A" lub 'I". Mega żałosne. 🙄 Nadużywa także słówka "ale", notorycznie.  Znów żałośnie 🙄 A najsmutniejsze jest moralizatorstwo, wyzierające z tej niby krzepiącej, króciutkiej opowieści.  Przeczytałam, wy już nie musicie. Szkoda oczu 🙄 
2;Naiwnie sądziłam, że Pani Mariola Jarocka popełniła jedną marną książeczkę... niestety, jest płodna, baaardzo płodna 🤦‍♀️ Z ciekawości kilka obejrzałam. Błąd. DUŻY BŁĄD.  Ciekawość to pierwszy stopień do... Auuu-torka ma tak ograniczone słownictwo oraz zakres związków frazeologicznych, iż mogę domniemywać, że to stretryczała, sklerotyczna babuleńka, dorabiająca sobie do cienkiej emeryturki, grafomańskimi opowiastkami. Straszne, bo dedykuje swe 'dzieuuuaaa' dzieciom 🤦‍♀️  A co jest NAJBARDZIEJ PRZERAŻAJĄCE?  Przeczytałam, że ta grafomanka... "pisała teksty do podręczników szkolnych oraz scenariusze przedstawień teatralnych i audycji radiowych - między innymi dla Polskiego Radia S.A." KONIEC ŚWIATA i okolic 😬 Włos się jeży na plecach, drogie memu sercu Panie Wanda Chotomska, czy Janina Porazińska w grobie się przewracają... 😔 Cóż... obecny Minister Szkolnictwa, pan Czarnek nie odróżnia laboratoriów od labolatoriów (i lobotomii od robotów zapewne też 🤔), chce nieść krużganek oświaty, zamiast kagańca oświaty, zatem czemu się dziwić... 😔  Unikajcie 'dzieuu' tej pani w miarę możliwości..!! Żeby nie było, że nie ostrzegałam!! 😂😂 
7;,,Zasypani zakochani” Agnieszka Lingas-Łoniewska  Zima nie należy do moich najbardziej ulubionych pór roku, ale gdy w Święta spadnie śnieg, to cieszę się jak dziecko. Bo czyż magiczne Święta Bożego Narodzenia większości z nas nie kojarzą się z białym puchem i czy może go być za dużo?   Pyskata, chaotyczna, piękne oczy i super ciało, ciemno włosa Anastazja. Gdy Hubert tylko ją ujrzał, wiedział, że w tym roku jego pobyt w Pensjonacie Zdrój pod Lasem będzie całkiem inny.  Nagłe załamanie pogody, brak prądu, zasięgu, ciepłej wody, mróz i gdzie tylko wzrokiem sięgnąć tony śniegu. Irytująca Pani Klops i tajemniczy Pan Zapałka, w chacie w środku lasu, całkowicie odcięci od reszty świata, przymusowa izolacja, tylko ich dwoje, na siebie skazani. Co z tego wyniknie?  Agnieszka Lingas-Łoniewska rewelacyjnie poprowadziła fabułę, było zarówno śmiesznie, jak i wzruszająco. Bardzo dobra komedia romantyczna, lekki styl, duża dawka emocji i humoru okraszonego ciętym językiem. Ogromnym plusem powieści są mistrzowsko wykreowani bohaterowie, którzy rozbawili mnie do łez. Ona miłośniczka thrillerów z bujną wyobraźnią i on stroniący od ludzi, dziwnie zachowujący się ekscentryk. Ta dwójka to dawka wybuchowa. Czy to przeznaczenie, splot dziwnych zdarzeń czy może to wszystko było im pisane? Polecam. Za możliwość świetnej zabawy dziękuję Wydawnictwu Słowne (dawniej Burda Media Polska). 
9;Przez ostatni czas jakoś tak wychodziło, że pod ręką miałam albo reportaże, albo książki obyczajowe i zaniedbałam mój ulubiony gatunek, jakim jest thriller. Teraz nadganiam „stracony” czas i jestem właśnie po lekturze kolejnej książki. To był strzał w dziesiątkę!  Mama, tata i dwóch synów. Ot, przeciętna rodzina. Rodzina ta jednak tylko z pozoru wyglądała na jedną z wielu jaką można minąć na spacerach z psem czy robiąc zakupy w sklepie. Każdy z nich miał tajemnicę, każdy z nich miał coś na sumieniu i próbował to ukryć przed światem. Każdy z wyjątkiem najmłodszego z synów. Kieron zmaga się z bardzo ciężką chorobą i ani mu w głowie intrygi. Walczy o przetrwanie i marzy, by mieć szansę na dorosłość. Reszta rodziny otoczona kłamstwem jak kokonem bezradnie się wszystkiemu przygląda i z niecierpliwością czeka na kolejne wieści od lekarzy. Sekrety i niedomówienia powoli zaczynają rzutować na ich codzienność. Tymczasem ktoś ich bacznie obserwuje, próbuje osaczyć, zastraszyć… W jakim celu? Kto z nich aż tak bardzo komuś podpadł? Co się stanie, gdy prawda wyjdzie na jaw?  Oj, jakie to było dobre! Petarda! Ta historia jest już siódmą w dorobku Louise Jensen, ale według mnie najlepszą. Mroczna atmosfera, wielkie sekrety i małe kłamstewka. Całe mnóstwo zagadek i cała masa niedomówień, podana w sposób, w jaki najbardziej lubię, czyli przez przedstawienie historii z perspektywy paru osób. Po raz kolejny Jensen wyraziście wykreowała swoich bohaterów. Można było poczuć ich emocje i targające nimi rozterki. Obserwować ich niekiedy zawiłe relacje i krok po kroczku odkrywać tajemnice, które skrywają. Autorce udało się nie zapętlić w swojej historii i wszystko było spójne, logiczne i zapięte na ostatni guzik. Krótkie, ale bardzo treściwe rozdziały i umiejętnie dawkowane emocje to duże atuty tej właśnie historii. Nie byłam w stanie odłożyć książki nawet na kilka minut. Chłonęłam rozdział po rozdziale i o dziwo byłam zaskakiwana aż do samego końca. Nic nie było takie, jakie wydawało się na początku. Jak można żyć ze zżerającymi wyrzutami sumienia? Jak daleko człowiek może się posunąć, by uratować bliską mu osobę? Przeczytałam w tempie ekspresowym. Takie thrillery zawsze będą miały u mnie zielone światło.  Za możliwość zapoznania się z treścią książki dziękuję Wydawnictwu Słowne. 
9;Jestem świeżo po lekturze powieści Pocztówki z Portugalii Jolanty Kosowskiej. I jedyne, co teraz przychodzi mi do głowy to:  "Czujemy więcej, niż potrafimy nazwać.  Nasz język jest ubogi w stosunku do naszych emocji." Jolanta Kosowska   W głowie mam jeden wielki chaos wywołany różnymi emocjami, które trudno mi jest uporządkować. To właśnie zrobiła ze mną lektura tej powieści: wzbudziła szereg skrajnych uczuć. Czytając ją miałam łzy w oczach spowodowane niewyobrażalnym smutkiem, a za chwilę serce przyspieszało rytm z zupełnie innego powodu.   Czytałam bardzo dużo pochlebnych opinii na temat tej książki, ale mimo to nie byłam przygotowana na to wszystko. Być może przez to, że podchodziłam do tego sceptycznie, w końcu niejedna powieść wzbudza taki medialny entuzjazm, a w rzeczywistości okazuje się zupełnie przeciętna. A może po prostu żadnej recenzji nie przeczytałam tak do końca, ze zrozumieniem?  Tego się już pewnie nie dowiem.   Spodziewałam się powieści obyczajowej z odrobiną romansu, być może trochę mocniej wyróżniającej się na tle innych książek tego typu. Dostałam coś zupełnie innego, co bardzo mocno mnie poruszyło. Ta książka to historia, nad którą naprawdę warto się pochylić.  Pocztówki z Portugalii przedstawiają historię Olgi i Konrada, z których los okrutnie zadrwił. Jaka byłam zła na Olgę za decyzję jaką podjęła! Z początku wydawało mi się, że zupełnie niesłuszną. Później, po chwili zastanowienia pojawiła się myśl czy rzeczywiście postąpiłabym inaczej, gdybym to ja znajdowała się na jej miejscu.   Do historii Olgi i Konrada dobudowane są inne, wcale nie poboczne. Równie ważne jak losy tej pary, a nawet zastanawiam się czy nie ważniejsze. Dzięki temu zabiegowi doświadczamy różnych emocji w czasie lektury powieści. Ich układ przypomina sinusoidę. Nasze uczucia osiągają apogeum, po którym na chwilę opadają. Autorka daje nam moment na złapanie oddechu, po czym serwuje kolejny fragment dostarczający chwytających za serce wrażeń.  Lektura Pocztówek z Portugalii to było niezapomniane przeżycie. Czytałam tę książkę z drżeniem w sercu i łzami w oczach. Towarzyszyły mi obawy o przyszłość bohaterów oraz uczucie bezradności wywołane ich losem. Niestety, życie bywa okrutne i często boleśnie doświadcza tych, którzy najmniej na to zasługują.   Szczerze polecam! Moja ocena to 9/10. 
6;Moja pierwsza książka na temat blockchaina. Do tej pory spotykałem się z nim przypadkowo w prasie finansowej, teraz postanowiłem mocniej zgłębić temat. Zacząłem od tej pozycji. Jak dla początkującego laika książka była raczej odpowiednia choć miejscami bardzo rozwlekła. Sporo partii tekstu można było zdecydowanie skrócić, choć powtarzanie też utrwala jak mawiali starożytni Rzymianie. Pomogło mi zrozumieć czym jest łańcuch bloków, jakie może mieć zastosowanie oraz niesamowity potencjał w nim tkwiący. 
5;Z początku zapowiada się świetnie, szczególnie przy części Jerozolimskiej, a także przy pierwszym pojawieniu się Wolanda, ale później okazuje się, że to tylko historia o tuzinie rozbieganych rusków latających po Moskwie. Wszyscy wymienieni z imienia, przezwiska i nazwiska, a także adresu zamieszkania i miejsca pracy, choć właściwie nie wiadomo po co, bo finalnie nie ma to kompletnie żadnego znaczenia. Powieść okropnie rozwleczona i poza historią ​Jeszuu Ha-Nocriego nie znajduję w niej nic godnego uwagi. Książka jest jednak popularna i wiele jest odniesień w późniejszej literaturze i popkulturze, więc trzeba było przebrnąć. 
8;W mojej ocenie znacznie lepsza od pierwszej części. Bardziej zaskakująca, mniej erotyczna, a końcówka napawa nadzieją. 
9;Trylogia, obok której nie można przejść obojętnie. Do tego wydana w jednym tomie, więc nie trzeba wyczekiwać na kontynuację. Doceniłam to w trakcie czytania, bo tak jak w przypadku „Okrutnego księcia” historia napisana przez Holly Black wciągnęła mnie na dobre i nie mogłam się od niej ani na chwilę oderwać. Tym razem autorka zabiera nas do świata, w którym magia jest zakazana i z tego względu najczęściej wykorzystuje się ją do nie do końca szlachetnych celów. Narrator powieści to Cassel, który pochodzi z klątwiarskiej rodziny od wieków parającej się hochsztaplerką, jednak on sam nie posiada magicznej mocy. Cassel to bohater, którego nie da się ująć w sztywne ramy. Zagłębiając się w jego przemyślenia czuć, że w głębi serca nie chce on postępować źle, ale często zmuszają go do tego okoliczności. Najlepszy element trylogii to jego przemiana z chłopaka łamiącego szkolny regulamin dla rozrywki w kogoś, kto nie boi się poświęcić w imię wyższych celów. Cassel w kolejnych częściach dorasta, ucząc się żyć w świecie rządzonym przez bezwzględnych gangsterów z magicznymi zdolnościami i władze, które najchętniej pozbyłyby się klątwiarzy na dobre. Magiczną otoczkę zbudowaną na naprawdę solidnych fundamentach, dopełniają wątki pełne poplątanych intryg i tajemnic oraz subtelny wątek romantyczny. Spodobało mi się również, że korzystanie z mocy magicznych miało swoje konsekwencje, często dość bolesne dla osoby rzucającej klątwę. Podczas czytania nie raz zostałam czymś mocno zaskoczona. To dlatego, że rozwiązania wymyślone przez Black są po prostu niesztampowe. Sam pomysł z połączeniem magi i przestępczego, mafijnego świata został rozwinięty genialnie. W książce wiele jest scen akcji, morderstw czy takich związanych z polityką. Jednakże z tego względu „Klątwiarze” są raczej powieścią dla nieco starszej młodzieży. Na koniec dodam, że nie należy się zrażać na samym początku książki, kiedy pewne rzeczy nie zostają do końca wyjaśnione. Wszystko z czasem okazuje się celowym zabiegiem autorki. 
6;Książkę przeczytałem nie znając pierwszej części. W niczym to nie przeszkadza . Po tytule wnosiłem że będzie ostro brutalnie . Niestety raczej mniej kryminału więcej całej otoczki . Moim zdaniem jedynie fajne zakończenie. 
6;Książka kupiona w Biedronce za 5 zł i cóż można by powiedzieć , że cena odzwierciedla jakość. Niby nie jest źle ale fajerwerków nie było. Nie porwała mnie . 
10;Super. Polecam. Teraźniejszość przeplatana z przeszłością. Bardzo fajnym językiem napisana, byłam ciekawe książki do samego końca. 
7;Jeżeli akcja książki zaczyna się ok l*****a w przedpokoju dopiero co poznanego faceta to może dalej być tylko ciekawie. Dowcipne dialogi , błyskotliwe komentarze . Śląska palestra w akcji . Bardzo fajna kreacja Łukasza Zimnickiego. 
9;Próbująca powrócić do jako takowego życia Pola, dostaje list od swojej przyjaciółki. Nie byłoby w tym nic niezwykłego gdyby nie fakt, że nadająca go Kasandra wspólnie z Polą leczyła się w zakładzie psychiatrycznym, a sam list jest zapowiedzią jej samobójstwa w związku z popełnionym przed rokiem morderstwem w wymarłej części kaszubskiego lasu, zwanego „Mursz”.  Brzmi niezwykle prosto, wręcz banalnie- dwie przyjaciółki, tajemnicza historia z wielką tragedią w tle i dążenie do prawdy, która jak to bywa w tego typu historiach może okazać się przerażająca. Jednak w książkach Ewy Przydrygi nic nie jest proste czy też banalne i właśnie za to je uwielbiam. „Mursz” bowiem to historia niezwykle wciągająca już od pierwszych stron. Przepełniona jest dusznym klimatem i niepokojem, który nie opuszczał mnie właściwie nawet na krok. Książka jest kontynuacją rewelacyjnych „Topielsk” i osobiście polecałbym zacząć właśnie od nich aby móc jeszcze lepiej zaznajomić się z całą genezą losów Poli.   „Mursz” to z pewnością moje kolejne wielkie odkrycie czytelnicze w tym roku i absolutny hit jesieni, o czym sami przekonacie się niebawem, gdyż premiera książki już 24 listopada. To, co moim zdaniem najbardziej cechuje książki Ewy, nadając im tak genialnego wydźwięku to przede wszystkim klimat, a ten z kaszubskiego lasu po prostu was zachwyci. Uwierzcie mi i czym prędzej sięgnijcie po książkę- zapewni wam czytelniczych doznań najwyższych lotów.  Ewa Przydryga stworzyła coś rewelacyjnego i z tym po prostu nie można polemizować. Z niezwykłą lekkością porwała mnie do mrocznego, zmurszałego lasu, przepełnionego gęstą i duszną aurą. Porwaniu temu poddałem się z wielką przyjemnością i Was również do tego namawiam… 
7;Lekka , łatwa i przyjemna. Bogaci bohaterowie , piękne kobiety i przystojni mężczyźni. Duża dawką humoru , momentami wulgarnie (co nie jest zle). 
7;Fajne zakończenie serii. Co na minus ? Za szybko się to czyta . 
7;Lubię książki Cobena za ich "grzeczność " . Przyjemnie się to czyta . Akcja ciekawa dość szybka . Bez wulgaryzmów . Uważam że książki tego autora są super na początek przygód z kryminałem . Sam dość często sięgam po tego autora ale niestety jego książki są dość przewidywalne . 
8;Krwawo, brutalnie ,szybko ,dużo krwi i trupów . Tej książki się nie czyta, ją się pochłania. Lubię styl tego autora . 
4;Nie tego się spodziewałem znając twórczość tego autora . Nie podobało mi się !!! I te 4 gwiazdki tylko dlatego że czytałem gorsze pozycje. 
10;Ciężko ubrać w słowa emocje, które towarzyszą po przeczytaniu ostatniego tomu mafijnej trylogii Pauliny. Polubiłam na swój sposób Rzeźnika, wspołczułam Marcie, której los i w tym tomie nie oszczędzał. Książka jest mocna, brutalna, ale czytając Jurgę chce się wiecej i wiecej, kartki stron przelatują w ekspresowym tempie i chcesz wiedzieć co dalej, ale zarazem ogarnia Cię smutek, że przygoda się skończy. Jeśli zachetą do przeczytania nie jest to, że od dwóch tyg nie sięgnęłam po inną książkę, majac po Matni czytelniczego kaca, to nie wiem co nią będzie.... Paulina pisz, wydawaj i wprowadzaj mnie w taki stan bezustannie.. Polecam gorąco całą trylogię :-) 
7;Kolejny raz brutalność w najczystszej postaci . Bardzo okaleczone ofiary . Dewiacja na najwyższym poziomie ale mimo wszystko mnie się podobało . Może nie ma tego "czegoś " co powoduje efekt wow ale nie jest źle. Twórczość Maxa Czornyja ma kolor czerwony ! Kolor krwi... 
7;Kontynuacja"Lśnienia" jednak gorsza. Pomysł na fabułę podoba mi się . Jak dla mnie trochę za dużo opisów "czarów" jakie się tam odbywają. Czytając książki Kinga można zauważyć pewien schemat ale ok nie jest to minusem. Powieść objętościowo bardzo gruba .  
6;Przyznam, że dosyć rzadko sięgam po książki sportowe, bo zbyt często są one albo nadmiernie ugrzecznione, albo wręcz przeciwnie - przepełnione skandalizującymi opowieściami w klimacie serwisów plotkarskich. Zdecydowanie zbyt mało dostępnych jest książek próbujących sięgnąć głębiej - do mechanizmów danej dyscypliny/zespołu/zawodnika. "Dyskretne przywództwo" co prawda raczej bym nie postawił w tym samym rzędzie, co "Futbonomię", "Piłkomatykę", "Odwróconą piramidę" czy "Moneyball", ale nie jest to też zła praca. Pozwala nam zajrzeć za kulisy pracy jednego z najbardziej utytułowanych trenerów, jednak jednocześnie ma się wrażenie, że ta historia nie jest do końca rzetelnie opowiedziana, pomijająca np. dogłębną analizę własnego warsztatu. Wydaje się, że spowodowane jest to tym, że Ancelotti dalej jest czynnym trenerem, stąd też zbyt szczery rachunek sumienia mógłby zamknąć mu niektóre drzwi. Być może lepszym pomysłem byłoby zaczekanie kilku, może nawet kilkunastu lat na wydanie tej książki, bo czytając ją, odnosiłem czasami wrażenie, że stanowi ona formę listu motywacyjnego.  Co do samego Carletto i jego metod pracy, to osoby zaznajomione ze światem piłki nie będą zaskoczone jego ludzkim podejściem oraz dobrymi relacjami z zawodnikami (pewien wyjątek stanowi tutaj Bayern, który Ancelotti prowadził tuż po napisaniu tej książki). Oczywiście nie jest też tak, że Ancelotti jest wyłącznie "Atmosfericiem" trenerskim wielkiej piłki, bo samym "robieniem luźnej atmosfery" nie utrzymałby się na topie przez około dwadzieścia lat. Nasuwa się tylko pytanie o skuteczność takiego sposobu zarządzania w kontekście rozgrywek ligowych, bowiem drużyny Ancelottiego miały niemalże zawsze problem z utrzymaniem koncentracji i skupienia na przestrzeni całego sezonu, o czym świadczy mało chwalebny fakt, że pomimo tylu lat pracy w Juventusie, Milanie, Chelsea, Realu, PSG czy Bayernie Carletto ma koncie tylko 4 tytuły ligowe. Być może zatem jego styl lepiej sprawdza się w rozgrywkach pucharowych, gdzie decyduje często dyspozycja dnia oraz umiejętność radzenia sobie z presją, w czym Carlo jest mistrzem. No i oczywiście ważna jest taktyka, ale Ancelotti jest Włochem, więc wyssał ją z mlekiem matki.  W każdym razie całkiem ciekawa pozycja jak na rynek książek sportowych, a i może się przydać dla rozszerzenia horyzontów z zakresu zarządzania biznesowego. 
4;Nie wiem, kto był w założeniu odbiorcą tej książki, ale stanowczo nie nazwałabym ENCYKLOPEDIĄ cienkiej, mało wartościowej książeczki... 'Encyklopedia' która ma 100 stron?Żarty. Informacje są ciekawe, ale na poziomie wiedzy kilkuletniego dziecka albo baaardzo niewykształconego dorosłego... Ja bym to coś nazwała "Mini encyklopedią przedszkolaka" albo "Podręcznym zbiorem nieważnych faktów" 😂 Kogo np. obchodzi... że ojciec Walentiny Tierieszkowej był czerwonoarmistą, że wiewiórki są sprytne, i uparte (niby gdzie dowody na poparcie tej durnej i zbędnej wiedzy?), że Tom Leppard był pierwszym człowiekiem który pokrył całe swoje ciało tatuażami jednego wzoru, a niejaki Brent Moffat ma ponad 700 nakłuć różnej wielkości, zdobiących całe jego ciało, gdy tymczasem w Wielkiej Brytanii rekordzistą w dziedzinie pircingu jest Charlie Wilson??! 😂  MI-ZE-RIA.😬  Jeśli bym mogła przyznawać IG-Noble w dziedzinie literatury, ta książka byłaby nominowana... 😁  Resztę, jak niegramatyczne formy wyrazów oraz literówki, dyplomatycznie pominę milczeniem! 😜 
8;Początek bardzo bardzo dobry kryminał. Dość krwawy brutalny a im dalej w las ... I tu niestety idziemy w sferę fantastyki . Muszę przyznać, że nie na to liczyłem. Akcja zwalnia pojawiają się typowo "kingowskie " wątki . Na końcu dobro zwycięża chociaż nie bez ofiar. 
7;Przygodę z twórczością Bondy zacząłem od Żywiołów Saszy , które mnie nie porwały . Florystka może się podobać . Może jakbym zaczął od tej powieści nie byłbym uprzedzony do tej autorki . Ale naprawdę nie jest źle . Modny temat profilera policyjnego . Dość ciekawa fabuła i szybka akcja. 
1;Znając twórczość tej autorki zawiodłem się na maxa ! Zaczęło się całkiem ciekawie , a czekając na rozwój akcji mając nadzieję , że kolejny rozdział będzie ciekawszy dotarłem do końca .  Wlecze się to strasznie . Fabuła męczy nawet nudzi . Pomysł raczej na króciutkie opowiadanie niż na książkę . Zawiodłem się strasznie . Po tej książce stwierdziłem , że nie będę kupował premier i będę czekał na komentarze i opinie innych czytelników. 
8;Bardzo dobra wciągająca od początku . To jedna z pozycji , która sprawia , że zarywamy noc. 
7;Książka „Chrzań te diety” - Andrzej Gryżewski, Agnieszka Piskała, Krystyna Romanowska to ciekawa książka o tym, aby słuchać swojego organizmu. Kilkanaście ciekawych rozwiązań, warto wprowadzić w swoim codziennym życiu. O piciu mleka, glutenie, chorobach, nieregularnym jedzeniu i wielu innych. 
7;"Nieboszczyk wędrowny" to kolejne twórcze szaleństwo Autorki. Świetnie się sprawdzi jako czarodziejska różdżka do rozwiania chmur w paskudnie nijaki listopadowy dzień.  Podczas lektury zawitamy do Kraśnika. Gdzie czas mija jak na prowincji, gdzie nic szczególnego się nie dzieje. Z rzadka jakieś domostwo zasiedlą nowi gospodarze. Tak też będzie tym razem. I nie żeby jakaś żywiołowa akcja, czy filozoficzne wywody miały ująć czytelnika w tym dziele. To będzie banalna sytuacja komediowa w roli głównej z młodym małżeństwem i niechcianym krewnym, a dziać się wszystko będzie przy współpracy pomysłowego sąsiedztwa i przenikliwych policjantów. A przy tej menażerii najbardziej trzeba uważać na czarnego obronnego kota!  Przesympatycznie i dość zwięźle ujęta historia, tak żeby nie zmęczyć, a co gorsza nie uśpić, a przede wszystkim rozweselić czytelnika. "Nieboszczykowi wędrownemu" należy się miano lektury terapeutycznej. I tak, jak nieboszczyk w książce wędruje przez - nazwijmy to - kolejne miejsca spoczynku, tak sama książka powinna powędrować w ręce kolejnego czytelnika. Od pierwszych stron poprawi nastrój. 
8;Bardzo dobra pozycja, wartościowa, rzetelna. Pracuje z nią nad pracą licencjacką. Świetne źródło informacji 
8;Kompozycja fabuły i narracji jest trochę podobna do Trylogii Stulecia Kena Folletta: w kilku miejscach na świecie zawieramy znajomość z konkretnymi osobami, śledzimy ich losy na tle lokalnych i międzynarodowych wydarzeń.   W Afryce dwoje agentów CIA i jeden francuskiej DGSE zajmuje się rozpracowywaniem saharyjskiej organizacji islamskich terrorystów ISGS, a mieszkanka Czadu, jednego z najuboższych afrykańskich państw, przyłącza się z dwuletnim synkiem do grupy migrantów powierzających swój los sprytnemu szmuglerowi. Piastująca urząd amerykańskiego prezydenta kobieta boryka się z problemami rodzinnymi, ze skrajnie konserwatywnym rywalem ze swojej partii i oczywiście z antyamerykańskimi incydentami na różnych kontynentach. W Chinach młody i stosunkowo liberalny funkcjonariusz tamtejszej agencji wywiadowczej, mąż popularnej gwiazdy telewizyjnej, toczy nierówną walkę z zatwardziałymi komunistami w otoczeniu prezydenta. W Północnej Korei dochodzi do próby przejęcia władzy przez ultranacjonalistycznych generałów.   Wyjątkowość „Never” polega na tym, że żadną miarą nie można zaliczyć powieści do historical fiction. Z kolei od typowej dystopii różni się, moim zdaniem, brakiem hiperboliczno-metaforycznych środków stylistycznych. Przygody bohaterów - choć na pewno większość z nich to nie są reprezentanci szarego tłumu - cechuje potocznie rozumiana normalność, oczywiście literacko przetworzona z uwzględnieniem warunków, w jakich działają, pełnionych społecznych ról i tylko z odrobiną wykreowanych efektownych okoliczności służących budowaniu napięcia. Co najważniejsze, decyzje przez nich podejmowane, szczególnie przez osoby stojące najwyżej w hierarchii społecznej, robią wrażenie bezapelacyjnej nieuniknioności. W rezultacie po lekturze „Nigdy” trudniej mi było się otrząsnąć niż po najbardziej katastroficznych scenariuszach.  Godzi się jednak zauważyć, że odbiór najnowszego dzieła Kena Folletta - debiutującego jednocześnie w kilku krajach, także dzięki Albatrosowi w Polsce - jest bardzo zróżnicowany. Na goodreads zbiera „Never” skrajne opinie, natomiast na lc wydają się przeważać zdania, że „Nigdy” nie dorównuje poprzednim książkom autora 
2;Książka kiepska podobnie jak pierwsza część.   Zapowiadało się ciekawie, autorka nawet mnie zaintrygowała na tyle, że pomimo niesmaku po pierwszej części postanowiłam sięgnąć po drugą.  Początek był nawet interesujący, ale im dalej tym gorzej. Sytuacji nie poprawia ciągle wplatanie toksycznej relacji Paxa i Niki.   Faceci w książce są opisani jak niezaspokojone zwierzęta, które nie potrafią czegokolwiek zakomunikować. Kobiety za to są pozbawione szacunku do siebie i walczą o dobre traktowanie jedynie do momentu zdjęcia im majtek.   Strasznie groteskowo i niepokojąco wykrzywiona wizja świata. 
8;Opowieść Marlowa - pół-marynarza, pół-awanturnika - snuta podczas oczekiwania na przypływ na Tamizie i wysłuchiwana przez współzałogantów. Opowieść bardzo literacka, a nie gawędziarska; pełna opisów przyrody, nastrojów, wiwisekcyjna.  Podróż do najdalszego zakątka Czarnego Lądu, do którego wodna komunikacja jest w ogóle możliwa. I po co? By podróżować do miejsc niedoopisanych na mapie? A może by dotrzeć do mitycznego Kurtza - pół-szaleńca a pół-boga i… sprowadzić go do cywilizacji? unicestwić? A może jednak dotrzeć tak naprawdę do siebie, do mrocznych pokładów własnego jestestwa? Któż o tym wszystkim nie wie, któż nie czytał, kto nie zna luźnej dość ekranowej inspiracji F. Coppoli i innych odniesień we wszelkich dziełach kultury? A samą powieść któż zna i dziś czytuje? Otóż - wstyd się przyznać - ja nic oryginalnego Conrada (a nie zeń zapożyczeń i doń komentarzy) nie czytałem i obecnie (w postaci audiobooka) odrabiam zaległość. Niełatwa to lektura. Z jednej strony emanacja budzącego się post-kolonialnego kaca, a z drugiej książka pisana jednak z supremacyjnej pozycji białego człowieka; niewspółczesny język i aparat pojęciowy, nieakceptowalne dziś słownictwo. Mówię tu oczywiście o przedstawicielach współczesnego kulturowego - mam nadzieję - mainstreamu, a nie tych obywateli żyjących blisko krawędzi płaskiego świata i ciągle zagrożonych z tej krawędzi spadaniem - spod chorągwi towarzysza Jędraszewskiego... Mroczne, drążące umysł. Doskonałe opanowanie słowa przez pisarza, wspaniała i nieoczywista metaforyka, znakomity zmysł obserwacyjny i świetne obleczenie obserwacji w słowa. Zupełnie nie poddające się upływowi czasu. I do tego jak to mistrzowsko zinterpretowane (oszczędnie, wyraziście!) w audiobooku przez Andrzeja Mastalerza (to jeden z moich najulubieńszych - a tak mało docenianych - aktorów)! 
5;To było dziwne doświadczenie. W sumie to nie lubię takich książek. Mam wrażenie, że ta powieść nie powstała z natchnienia autorki, tylko została napisana pod coś - pod nagrodę, pod publikę, miała być inna, szokująca, rewolucyjna w podejściu i łamiąca stereotypy. W związku z tym nie było wyraźnych dialogów, akcja plątała się między czasami i osobami, bohaterki używają wymyślonego języka, została wybrana trudna i bolesna tematyka. To miało być tak "ku...ewsko dobre” (cytat z obowiązkowego ostatnio rozdziału z podziękowaniami), że autorka straciła umiar i wykorzystała chyba wszystkie udziwnienia, jakie przyszły jej do głowy. Jak widać - opłaciło się, booker przyznany, ja za to zapłaciłam, parę osób zarobiło. Jednak wcale nie czuje, że przeczytałam coś dobrego, epokowego. Mam wrażenie, że znowu się nabrałam, a naprawdę starannie wybieram to, co czytam. A może za dużo czytam i tanie sztuczki nie robią mnie wrażenia. 
8;Niezawodny Stefek Downar znów w akcji! Tym razem w tytułowym kręgu podejrzeń znajduje się prokurator Borzycki, konkretnie podejrzany o morderstwo nieznanego sobie dziennikarza, a to wszystko na dodatek w stanie amnezji alkoholowej. Prokurator "dostaje" sprawę w swoje ręce, ale zamiast ukręcić jej łeb zwierza się z przebiegu zdarzeń śledczym MO. Wiadomo - to Zborowski, więc będzie dogrzebywanie się prawdy, szukanie motywów, przesłuchania i cała reszta milicyjnej roboty, a na końcu oczywiście happy end, ale lekturka przyjemna. Typowe milicyjne kryminalisko. 
7;„Dzicy lokatorzy” Tina Oziewicz. Pewnego dnia, późnym latem, świat małego robaczka zamieszkującego w czerwonym jabłuszku, zaczyna dosłownie wariować. A to za sprawą, człowieka, drabin, traktorów, skrzynek i innych elementów potrzebnych do zbiorów owoców z sadu. I generalnie nie ma w tym nic dziwnego, gdyby nie fakt, że to jabłuszko, jest domkiem naszego robaczka, który teraz żyje w stresie, boi się o swoją willę i nie wie gdzie ma zamieszkać. I tutaj z pomocą przychodzi groźnie wyglądający sąsiad, w postaci węża. Mały robaczek, wraz ze swym towarzyszem zaczyna opracowywać plan. A jak to w życiu bywa, plany bywają różne, kłopotliwe i nie zawsze można je zrealizować. A i po drodze czekają niemiłe niespodzianki, które zmuszają poniekąd do intensywnego poszukiwania idealnego rozwiązania i niestety planu B. I zasadnicze pytanie, czy robaczek zostanie w jabłuszku i zachowa swój domek? Musicie sami się o tym przekonać :) . Czasami tak bywa, że niespodziewana sytuacja życiowa zmusza nas do działania. Do opuszczenia swojej strefy komfortu, do poszukania wsparcia, współpracy i jakby innego myślenia, takiego wykraczającego poza nasze dotychczasowe zasady. Oczywiście to bywa ryzykowane, ale zawsze jest szansa na zmianę. Czy dobrą? Tego nikt nie wie. Historia robaczka ma wiele aluzji, począwszy od współpracy, sąsiedzkich stosunków, a skończywszy na przewadze silnego nad słabym? A tak naprawdę to słabego nad silnym, bo prawo Natury rządzi się zupełnie innymi regułami. . Książka jest pięknie wydana, na średnio grubym kredowym papierze, z zaokrąglonymi rogami, jest szyta i ma twardą oprawę. Dopełnieniem są niesamowicie barwne ilustracje jesiennego sadu. To taki literacki prezent dla małego (i nie tylko) czytelnika. Dodatkowo książka została wyróżniona w 2015r., w konkursie Literackim im. Kornela Makuszyńskiego. . Piękna i wartościowa, z dobrym humorem i mądrym przesłaniem. Napewno wiele metafor, wymaga wytłumaczenia dziecku, ale można to zrobić w naprawdę humorystyczny sposób. Polecam! 
10;Mam za sobą całą serię "Domniemania niewinności" i czuję w swoim czytelniczym sercu coś na wzór pustki.   Przeczytałam wszystko od deski do deski, niemal jednym tchem. Chłonęłam fabułę wszystkimi zmysłami, emocje bohaterów czułam tak wyraźnie jakby były moimi. Przeżywałam z nimi ich upadki, roniąc nawet łezkę i cieszyłam się z ich drobnych sukcesów czy uroczych przepychanek.   Autorka stworzyła naprawdę dobrą historię. Fundując czytelnikom niesamowity emocjonalny rollercoaster. Wciąż czuję ten ucisk w żołądku, gdy niemal z zapartym tchem czytałam kolejne zdania.   Przyznaję szczerze z ręką na sercu, że niespodziewałam się po tej książce aż takiej zagmatwanej (w sensie pozytywnym zagmatwanej. Mam na myśli to, że ta książka naprawdę ma w sobie sporo treści i przekazu) fabuły, tak emocjonującej akcji i tak świetnie stworzonych bohaterów.   Ponadto jestem miło zaskoczona tym, że przeczytałam całą serię i się nie zanudziłam. Niejednokrotnie zdarzało mi się, że czytałam książki gdzie pierwsza była naprawdę świetna a jej kontynuacja była totalną pomyłka, pisaną jakby na siłę. To najgorsze co autor może zrobić. Ale tutaj autorka odwaliła kawał dobrej roboty.   W tych książkach poruszyła wiele trudnych tematów. Pokazała, że niestety nie ma czegoś takiego jak limit na nieszczęście. Można zostać zranionym wiele razy, jak na przykład Andrew. Został zdradzony przez żonę i najlepszego przyjaciela, oskarżono go o wiele rzeczy, których nigdy się nie dopuścił, stracił reputację, firmę, wizerunek, ale co najgorsze, odebrano mu to co najważniejsze w jego życiu - córeczkę, a gdy w końcu po wielu miesiącach walki mógł ją odzyskać, stracił ją bezpowrotnie, co mi złamało serce.   Whitney w subtelny, nieprzesadzony ale naszpikowany emocjami sposób, pokazała nam jak ze szczęśliwego człowieka, który miał wszystko, Andrew stał się wrakiem człowieka i zimnym, nieczułym draniem, który zraził się do kobiet i związków tak bardzo aby nie chcieć dać żadnej z nich niczego więcej niż "jedna kolacja, jedna noc, zero powtórek".  A później stopniowo budowała napięcie, stawiając przed nim Aubrey, która wbrew jego woli zaczęła wkradać się w jego myśli, i mimo wszelkich zawirowań, kłamstw, niedomówień i kłótni, w końcu skradła mu serce, czego przyznania bardzo się bał.   Aubrey też nie miała lekkiego życia. Jej rodzice totalnie ignorowali jej marzenia, pasję do baletu i wszystko co było dla niej ważne, na pierwszym miejscu stawiając swoją pracę i zawodowe przedsięwzięcia, zakładając, że ich córka musi się im podporządkować.   To była naprawdę świetna historia. Trochę śmiechu, trochę smutku, trochę ognia, kilka łez. Niesamowita historia pokazująca, że czasem bardzo, mimo naszego uporu, strachu i uników, potrzebujemy drugiej osoby u boku, która samą swoją obecnością uciszy nasze demony przeszłości. Takie jest prawo miłości. ❤️  Polubiłam Andrew i Aubrey. Nie! Ja ich pokochałam. Za to wszystko co działo się w ich głowach i między nimi. Za całą ich osobowość. Za to jacy byli i jak o siebie walczyli, albo jak się unikali myśląc, że tak będzie lepiej. Było w nich coś pociągającego i poruszającego, coś zachwycającego i zasmucającego.  Wiem, że ta książka nie dostanie Nobla  ale totalnie mnie to nie obchodzi, bo dla mnie jest prawdziwym emocjonalnym arcydziełem, bo wdarła się do mojej duszy, poruszyła każdą z najbardziej wrażliwych strun i pozwoliła przeżyć tą historię tak jakby była prawdziwa, jakby była moją własną, całą sobą...  Ostatnio ciężko mi było znaleźć książkę, która naprawdę by mnie wciągnęła i jakkolwiek na mnie zadziałała. Trylogii "Domniemanie niewinności" się to udało. Nie wiem jak, ale historia Andrew i Aubrey jest jedną z moich ulubionych książkowych miłości.   Polecam z całego serca! ❤️ 
9;Podstawy inwestowania i związanego z nim ryzyka opisane w przyjemny i przejrzysty sposób. 
9;Swietny cykl,ale ta ksiazka jest najlepsza z trzech tomow. Akcj goni akcje ,caly czas trzyma w napieciu. Po prostu cudo,jestem zachwycona 
2;Gniot. Masa powtórzeń i informacji bez znaczenia. Pełna szczegółów tam gdzie nie są potrzebne a tam gdzie by się przydały same ogólniki. Co chwilę miałem wrażenie że to książka kucharska :) całe listy potraw z króciutkimi opisami. Na początku było parę sensownych rad ale im dalej tym gorzej. Nie polecam nikomu kto ma choćby minimalną wiedzę o przeżyciu. Jeśli potrzebujesz dowiedzieć się że jak jest się głodnym to trzeba jeść a jak ma się skaleczenie to trzeba zabandażować to jest to książka dla Ciebie. 
8;Nie spodziewałam się tyle dobrego po tej książce. Nawet przez moment obawiałam się, że pójdzie w kiczowaty romans, bo ta książka ma taki moment, dłuugi moment, kiedy trąci romansidłem. Jak dobrze, że jednak dałam się tej lekturze tak wciągnąć i nie przerywałam - to bardzo jungowska literatura i z mrocznym folklorem w tle. Polecam bez zastanowienia! 
10;Dwóch młodych, przystojnych osiemnastolatków pała się nietypowym hobby- korzystając z głębokiej kieszeni jednego z nich podróżują po Polsce, podając się za łowców talentów z branży rozrywkowej. W rzeczywistości natomiast wykorzystują naiwność młodych dziewcząt, by ich „Łowy” były jak najbardziej udane. Wszystko idzie po myśli młodych ludzi. Do czasu, kiedy jeden z nich znika bez śladu, a z mijającym czasem zostaje „Zapomniany”.  Adrian Bednarek otarł się niemal o perfekcję w tworzeniu chorych umysłów wykolejonych psychopatów, a „Zapomniany” jest tylko kolejnym tego dowodem. Historia młodego Patryka, który budzi się w lochu, gdzie przytrzymywany jest bardzo długi okres czasu, szokuje w najwyższym możliwym stopniu. „Żyjąc” na granicy wegetacji bez żadnej właściwie interakcji z drugim człowiekiem umysł chłopaka ulega niemal całkowitemu zezwierzęceniu, budząc w czytelniku skrajne emocje.   Pomysł na fabułę jak zawsze w przypadku autora niezwykle udany- „bananowe życie” beztroskiego nastolatka w jednym momencie zamienia się w niewyobrażalny koszmar. To konsekwencja czynu, za który przyjdzie zapłacić mu niewiarygodnie wysoką cenę. Jaką i czy słuszną? O tym musicie zadecydować sami po zapoznaniu się z książką.  Adrian Bednarek napisał książkę, po której zupełnie inaczej patrzę na groszek zalegający na półkach w supermarketach. Po raz kolejny zaprosił mnie w świat swojej mrocznej fantazji, serwując wyjątkowo odrażający scenariusz. Pokazał rozmiar upodlenia ludzkiego rzadko spotykanego w tego typu książkach, co tylko ponownie dowodzi jego ogromnego talentu. Pomimo niełatwego przesłania jego książki zawsze czytam z ogromną przyjemnością. Tym razem przyjemność tą zapewniło mi wydawnictwo Zaczytani podarowując egzemplarz do recenzji, za co jestem bardzo wdzięczny…  Czytajcie i po prostu cieszcie się wszyscy świetną książką! 
8;Połączenie ostrego "Pitbulla” i seksownych kryminałów Pauliny Świst! I tak jak w opisie! Sexowna policjantka z problemami i tajemniczy aktor którego ma chronić więc musi coś się tu wydarzyć . Dość fajny kryminał , który fajnie i lekko się czyta . Autorka również zabiera nas w nasze piękne Bieszczady i prowadzi tamtymi szlakami. 
8;Rewelacyjna, ciekawa książka. Brakowało mi tylko zdjęć (są rysunki opisywanych przedmiotów). 
6;Nowi bohaterowie nowa historia ale czy lepsza? Weronika i Przemek robią raczej za tło dla nowych bohaterów. Niby mamy tutaj wszystko co w tomie pierwszym ale niestety nie ma tego "coś". Momentami zbyt cukierkowo aż mdło . Wybierając książkę jako sensacja czy kryminał mamy tu raczej romans. 
5;Doceniam fakt udostępnienia ebooka przed premierą papierową - za to daję gwiazdkę. Drugą - za niezmiennie niebanalny, barwny styl autorki. Trzecia jest za poprawienie budowy dialogów, które w pierwszym tomie znacznie utrudniały zrozumienie fabuły.   No i tu zaczynają się schody, bo nie wiem jak ocenić historię drugiej córki rodziny La Man­ti­de, Almy oraz Mephista zwanego Diabłem, w której elementy albo bardzo mi się podobały albo skrajnie zniechęcały.   Początek książki był tak nudny i długi, że już wznosiłam modły, by w końcu coś się zaczęło dziać. Istny bal niegrzecznych przedszkolaków, który był kontynuowany przez wiele, wiele stron, z tą różnicą, że od czasu do czasu poprzerywany wydarzeniami, które na chwilę wyrywały z czytelniczego marazmu wzbudzając zaciekawienie. Dopiero przed końcem książki tempo znacznie przyśpieszyło i otrzymałam to, na co czekałam od początku. Był efekt zaskoczenia, całkiem nieźle utkana intryga, krwawa jatka i lekkie wydoroślenie postaci Diabła.   Mephisto w pierwszej części był tajemniczy i intrygował nieobliczalnością. Tu, jako jeden z pierwszoosobowych narratorów, był jak pajac na gumce. Prowadził ciągły monolog wewnętrzny wychwalający samego siebie jaki jest zły i wyprany z empatii. W swoim własnym mniemaniu jest diabłem, łowcą dusz, ma­cha dia­bel­skim ogo­nem, zahacza rogami i ciągle to powtarza. Ta postać była wykreowana na dużego, rozwydrzonego bachora. Mówi, że jest grzeczny, chce się bawić i to dosłownie, spaceruje z łukiem, ślizga po poręczy z okrzykiem juhu. Chociaż podobał mi się sarkastyczny i ironiczny humor to nadmiar sprawił, że Mephisto zamiast przerażać stał się groteskowy. Dziwna kreacja, kompletnie skopana przez większość książki, a mająca olbrzymi potencjał. Postać ta nabiera mocy i kolorytu dopiero pod koniec historii.  Natomiast szkic drugiej narratorki, Almy, przypadł mi do gustu, za co należy się kolejny punkt w mojej ocenie. Pokaleczona psychika radzi sobie z wewnetrznym bólem zadając sobie fizyczny. Dziewczyna walcząc o siebie daje siłę Mephisto.  Moją uwagę przykuła drugoplanowa postać Zity Be­la­mon­te. Niezła świruska. Totalnie nieprzewidywalna, intrygująca i wzbudzająca uśmiech. Niebywałe, jak autorka potrafiła stworzyć fenomenalną kreację Zity i postawić obok fatalnej Diabła.  Celowo oceniam zaraz po lekturze, póki mam pozytywne wrażenia z finału książki, za który daję kolejną gwiazdkę. Obawiam się, że za parę dni, gdy już emocje opadną nie dałabym ich aż tyle. 
8;Wraca Weronika i łączy siły z Łukaszem . Oboje są zdeterminowani chęcią zemsty i wielka miłością. Łukasz chce odbudować dobre imię w oczach Ewy . Fajne zakończenie całej serii podsycane duża dawką humoru. Tak jak pisałem o tomie drugim tutaj również momentami jest zbyt słodko i cukierkowo ale akcji nie brakuje . Mamy strzelaniny , kipiących testosteronem gangusow , przepełnione sexapilem kobiety i ryk silników w tle. Trylogia zakończona z przytupem . Ogólnie polecam . 
9;Fantastyczna fabuła! Nie dziwię się wcale że wypuszczą niedługo serial na podstawie tej książki bo materiał ku temu jest wręcz doskonały. Końcówka byla poprostu szalona, książka naprawdę warta przeczytania. Polecam. 
7;Ciekawa. Na pewno historia z ogromnym potencjalem. Trochę w mojej opinii zmarnowanym. Choć przyjemnie się czytało. 
9;Trochę trwała moja przeprawa z tą książką, ale było warto, zdecydowanie.  Super się ją czyta, mnie chyba przytłoczyła ilość stron, ale wiem, że była potrzebna.  Trzy siostry, trzy wiedźmy. Każda inna, ale wyjątkowa na swój sposób.  Bella - ta oczytana, odpowiedzialna, zdystansowana, ostrożna.  Agnes - ta idealnie po środku, czyli wszystkiego po trochu.  Juniper - ta zawzięta, odważna, nieustraszona, impulsywna.  Niesamowita historia o walce, miłości, przyjaźni, oddaniu i prawach. Ale też niesprawiedliwości, złu, wyższości...   Nieustraszone Siostry Avalonu walczą o swoje prawa, walczą zawzięcie i do upadłego, można powiedzieć, że do ostatniego tchu. Jednoczą się i nie poddają. Pokazują, że jeśli się chce to nie można się poddać tylko szukać innych dróg i możliwości, żeby dopiąć swego.   Idealna na obecne czasy gdzie kobiety walczą o swoje prawa.   Czytajcie :) To naprawdę świetna historia. 
10;Genialna! Tło historyczne, społeczne... Nie brak niczego. 
7;Bardzo dobry polski kryminał, którego akcja rozgrywa się w Kotlinie Jeleniogórskiej, w latach 90-tych. Szczegółowo przybliża nam sposób działania straży granicznej, celników i policji na granicy polsko – niemieckiej. Ukazuje kulisy walki celników z przemytnikami i wojny mafijne po przemianach ustrojowych w Polsce. Powieść dobrze napisana, przemyślana, z interesującą fabułą, która wciąga czytelnika już od pierwszych stron. Niestety jak dla mnie, miejscami historia jest bardzo przewidywalna. Wiemy jak się skończy, kto „zabił”, a tylko czekamy kiedy komisarz Ciszewski wszystko odkryje. Jednakże nie umniejsza to przyjemności czytania. Po raz kolejny sprawdza się fakt, że to właśnie dziennikarz jest dobrym pisarzem. Może nie jest to wybitne dzieło, ale jako książka dostarczająca kryminalno – sensacyjnej rozrywki, sprawdza się znakomicie. POLECAM! 
8;To było naprawdę dobre… Naprawdę książka pozytywnie zaskakiwała mnie na każdym kroku. Nie była tak przewidywalna, jak sądziłam. Będę miała tę historię gdzieś w sercu. 
4;Po tytule spodziewałam się trochę innego, bardziej wciągającego i rozgrzewającego w te coraz chłodniejsze dni romansu 😁. Oczywiście dla fanów Danielle Steel pozycja obowiązkowa, jednak dla osób, które tak jak ja mają na celowniku wiele innych książek, niestety ten romans z Danielle Steel można pominąć... 
7;Naprawdę dobry dobór lektorów, podkład dźwiękowy też niczego sobie, takie w sam raz do przesłuchania w jeden dzień. 
6;Rand to młody pasterz wychowywany przez ojca. Pewnego dnia do jego wsi trafia piękna, bogata kobieta, która włada magicznymi mocami. Gdy wioska zostaje zaatakowana przez potworne stworzenia, okazuje się, że jest wraz z dwoma innymi chłopcami ich prawdopodobnym celem. Wyrusza więc w podróż z nieznajomą, jej towarzyszem oraz przyjaciółką z dzieciństwa.  „Oko świata” to pierwszy tom jednego z wielkich cyklów high fantasy – „Koła czasu”. Ten liczący czternaście tomów cykl jest już chyba powszechnie uważany za klasyczny, choć przyznam, że wcześniej jedynie czasem o nim słyszałam. Niemniej, bądź co bądź niewiele mamy tak potężnych cyklów na rynku, które przy tym są raczej lubiane, więc naprawdę chciałam dać mu szansę. Po niemal tysiącu przeczytanych stron (to naprawdę niezła cegła) muszę przyznać – nasz Polak, Robert M. Wegner jest dużo sprawniejszym twórcą, niż autor „Koła czasu”, czyli Robert Jordan. A jego „Opowieści z meekhańskiego pogranicza” to przecież debiut! Zacznijmy może jednak od dobrych stron, bo to też nie jest tak, że „Koło czasu” jest książką ogólnie złą, a raczej po prostu przeciętną. „Oko świata” to prosta historia o wybrańcu i choć próbuje się maskować to dla każdego, kto trochę poczytał i pooglądał powinno być to jasne. W każdym razie, na pewno zaletą jest fakt, że ta książka łatwo i lekko wchodzi. Ponadto sam koncept związany z kołem czasu jest całkiem sympatyczny, a powieść, mimo młodych bohaterów, nie jest typowo młodzieżowa. To w ogóle chyba największa zaleta tych starszych dzieł fantasy. Podobnie jest choćby z trylogią „Skrytobójca” Hobb. Choć i tam mamy młodego bohatera, i tutaj to język tych historii jest na tyle dojrzały, że przeczyta je i nastolatek, i dorosły, bez poczucia, że ktoś obraża jego intelekt. Jordan popełnia kilka światotwórczych błędów, jeśli chodzi o detal, który nieco wybija z czytania, ale sam klimat historii też jest sympatyczny. Przez to mimo wszystko książkę po prostu całkiem sprawnie mi się czytało. Ale tu już muszę powoli zacząć przechodzić do jej problemów. Ta powieść to prawie tysiąc stron, o czym już pisałam. I na tym tysiącu stron postacie przede wszystkim podróżują. „Oko świata” jest więc właściwie powieścią drogi, ale… jakże śmiertelnie nudną i przewidywalną. No jadą, rozmawiają z ludźmi, poznają kolejne osoby. Tu usłyszymy jakąś opowieść, tam przed kimś pouciekają, tu ktoś spróbuje zrobić im krzywdę… ale w sumie nic z tego nie wynika. Ta podróż jest zbyt rozwleczona i zbyt mało charakterystyczna, abym mogła śledzić całość z zainteresowaniem. Kolejnym problemem są bohaterowie. Niezbyt wyraziści, wręcz nudni. Chłopcy nie różnią się od siebie niczym szczególnym i zwłaszcza na początku łatwo ich ze sobą mylić. Dostosłe postacie – Moiraine czy Lan – są mentorami, ale też nie mają jakiś konkretnych cech charakteru, poza tymi przypisanymi do klasy postaci. Ona, jako dobra czarodziejka jest dobrą, mądrą czarodziejką. Lan zaś, pełniący rolę Strażnika to trochę podróbka tolkienowskiego Aragorna, niewychodząca poza swoje ramy. Tak mogłabym wymieniać dalej.  Gwoździem do trumny jest zaś jakość wydania, a przynajmniej mam wrażenie, że to ją powinnam tu winić. Tej książce przydałaby się co najmniej porządna korekta i redakcja, jeśli nie nowe, świeże tłumaczenie. Język miejscami jest naprawdę toporny, wyłapałam też sporo powtórzeń i innych błędów, a na karcie redakcyjnej widnieje tylko redaktor prowadzący. Tak, jakby przynajmniej tego wydania nikt dodatkowo nie sprawdził. Nie mam pojęcia, co robić z tym cyklem dalej. Gdzieś do połowy, mimo problemów książki, bawiłam się całkiem dobrze. Dawno nie czytałam tego typu przygodowego fantasy i miło było wrócić „do korzeni”. Ale przy tym obawiam się, że dalej może być już tylko gorzej, a nie wiem, czy chce siebie samą na to skazywać.  W każdym razie, mimo wszystko wydaje mi się, że „Oko świata” może być dobrym wyborem dla osób, które lubią podobne klimaty i dopiero zaczynają z gatunkiem bądź też po prostu poszukują tego typu historii. Ale przynajmniej w moim odczuciu tej opowieści naprawdę wiele brakuje do doskonałości. 
8;Karolina Klimkiewicz „Marzenia mają twoje imię”   „Bo w tobie ukryte są wszystkie moje marzenia.”  Cedrick to dorosły mężczyzna po przejściach. Po pięciu latach związku jego narzeczona zdradziła go z innym i zaszła w ciążę. Zdruzgotany i załamany próbuje iść naprzód ale mu to nie wychodzi. W hotelowej windzie poznaje dużo młodszą od siebie Letty. Wierząca w przeznaczenie za wszelką cenę chce mu pomóc. On zraniony, ona skrywa tajemnicę. Czy znajdą wspólny język? Czy przypadkowe spotkanie odmieni ich los?   🍀  Życie nie zawsze jest piękne i kolorowe, bo ma też kolce. To ujmująca i wrażliwa historia, która poruszy serce niejednego czytelnika. Dziękuję za te emocje i refleksje. 😪 
8;Świetny sposób narracji, ciekawe tematy, ogólnie rzecz biorąc, reportaż wydał mi się bardzo interesujący, chociaż temat trudny to obyło się bez niepotrzebnej wulgarności i rzucania mięsem. Jedyne, do czego można się przyczepić to to, że niekiedy temat można było bardziej rozwinnąć. 
10;BŁAGAM PRZECZYTAJCIE TO! Fake dating ze znienawidzonym wykładowcą, czy ja muszę coś tutaj dodać? To jest trope, którego nie wiedziałam, że potrzebuję. Nie mogłam się od niej oderwać i na pewno będę czekała na następne pozycje tej autorki. 
8;"Królestwo Obłędu" Kel Kade pozytywnie zaskoczyło mnie przede wszystkim progresem warsztatowym. Muszę przyznać, że sposób prowadzenia wydarzeń bardzo przypadł mi do gustu. Pewne kwestie wciąż czekają na wyjaśnienie, ale już w tym tomie sporo kart zostaje odkrytych i to tylko podsyca oczekiwanie na kontynuację.  W drodze do Skutton, gdzie odbywa się turniej, Rezkin dalej kształtuje rzeczywistość po swojemu, dokonując masy przygotowań oraz kierując ludźmi tak, żeby myśleli, że sami podjęli decyzję. Wciąż niezrównany, niezwyciężony i gotowy na wszystko, wojownik staje przed nieoczekiwaną prawdą. Chociaż, czy cokolwiek jest w stanie Rezkina zaskoczyć? Na pewno nie to, czego spodziewa się czytelnik.  Fabuła wyraźnie nabrała rozpędu. Wydarzenia rozgałęziły się na intrygi polityczne. W grę wchodzi przyszłość kraju, w którym dzieje się coraz gorzej. Pojawiły się nowe postacie. Autorka przybrała poważniejszy ton, choć nadal wplata w powieść humorystyczne elementy.  Tempo akcji jest bardziej wyrównane niż w pierwszym tomie. Kel Kade z uporem maniaka wszystko tłumaczy, żeby przypadkiem nie zostawić jakiejś dziury logicznej. Czasami zakrawało to już o przesadę, ale można przymknąć tutaj oko. Bohaterowie drugoplanowi zyskali odrobinę więcej charakteru i nie byli już tacy tekturowi. Polubiłam nowego towarzysza Rezkina - maga bojowego, a tym razem najbardziej irytująca okazała się Reaylin. Pojawiły się także nowe informacje dotyczące magii, która jest bardzo ciekawym i istotnym elementem dla całej przygody. Dowiadujemy się również więcej o samym Rezkinie. Naprawdę nie można narzekać na brak wyjaśnień. Nie zabrakło również scen wykorzystujących pełen zakres umiejętności głównego bohatera, również tych przypominających gry RPG.  Od początku turnieju do samego końca książki czyta się nieprzerwanie. Akcja pędzi i dostarcza mnóstwo emocji. Czuję, że trzeci tom wyciśnie z tej historii jeszcze więcej, a ostatnie słowa można brać za dobrą wróżbę. Świetna rozrywka! 
9;Mazurscy znowu w akcji, jednak tym razem nie wyruszają na żadną daleką wyprawę. Jednak to nie oznacza, że będzie nudno, a wręcz przeciwnie. Babcia wraz z przyjaciółkami zakładają klub, w którym będzie się działo. Zamiast robótek na drutach będzie międzynarodowa afera i … Co się stało? Jak z tego wybrną?  To już piąta przygoda z nietuzinkową rodziną Mazurskich i po raz kolejny dostajemy nie tylko ciekawą, wciągającą, a momentami zabawną historię. Odwiedzamy również różne miasta, poznajemy fakty, ciekawostki o nich, i wiele więcej. To pozycja, która zabiera dziecko w niezwykłą podróż, w której się bawi i uczy.  W książce znajdziemy zabawne ilustracje, mapki, a nawet zdjęcia z prywatnego zbioru autorki. To wszystko tworzy naprawdę ciekawą, przyciągającą wzrok całość.  „Mazurscy w podróży. Szpieg, szmaragd i brukselskie koronki. Tom 5” to książka która bawi i uczy. Z przyjemnością polecam.  Recenzja pojawiła się również na moim blogu - https://anka8661.blogspot.com/2021/11/wydawnictwo-wilga-ksiazka-pt-mazurscy-w.html 
8;Lektura jest lekka, łatwo się czyta; zawiera losy młodego uciekiniera chłopaka, który okazuje się być zaklinaczem. Trafia do akademii, gdzie szkolą się jemu podobni. Zawiera przyjaźnie pełne lojalności oraz doznaje zdrady i niesprawiedliwości. Mamy tu elfy, krasnoludy i różnego rodzaju demony. Książka jest ciekawa, postacie zdobywają sympatie. Zdecydowanie młodzieżowa, ale to dopiero 1 tom. 
8;Nie wyobrażam sobie, że w okresie czytania książek świątecznych nie sięgam po powieść Richarda Paula Evansa. Jest dla mnie czymś stałym w tym czasie i gwarancją niezapomnianych wrażeń. Dlatego też bez wahania zabrałam się za jego najnowszą historię. Czy Ulica Noel jest warta przeczytania?  http://zapatrzonawksiazki.pl/index.php/2021/11/19/ulica-noel-richard-paul-evans-christmasbooks/ 
9;Książka „Niekochalni. Lęk przed bliskością” Andrzeja Gryżewskiego i Sylwii Sitkowskiej zabiera czytelnika w świat rozmowy psychologa i seksuologa o lęku bliskości, jak sobie z tym poradzić. Dużo przykładów pacjentów, jak również głównych rozmówców sprawia, że temat jest bliższy zwykłemu zjadaczowi chleba. Pokazuje, że niezależnie jaki zawód wykonujemy, każdego to może spotkać. Polecam. 
8;Saverio pewnego popołudnia wpada na siostrę wroga, która ratuje mu życie. W ten sposób mężczyzna i kobieta rozpoczynają pełną tajemnic i pożądania grę, w której każde z nich chce zwyciężyć. Tyle że nie tylko oni pociągają za sznurki… Była to przyjemna lektura, podczas czytania której dobrze się bawiłam. Podobała mi się postać Chantal, która miała charakter, zdecydownie nie była miłą i potulną dziewczyną, choć pod koniec troszkę denerwowała mnie swoim zachowaniem, swoim niezdecydowaniem. Postać Saverio to moja ulubiona postać z całej książki, został świetnie wykreowany. W relację między głównymi bohaterami, opierającą się na docinkach, ale też i na pożądaniu, wciągnęłam się od samego początku. Zakończenie było zaskakujące i złapało mnie za serce, nie mogłam w nie uwierzyć. Już nie mogę doczekać się kolejnej części oraz tego jak potoczą się losy głównych bohaterów, jestem tego bardzo ciekawa i oczywiście polecam wam tę pozycję. ❤ 
10;Bardzo wciągająca książka tak samo jak seria Żniwiarz oraz Zapomniana księga. Jeśli nie czytaliście żadnych książek Pauliny Hendel to Wisielcza Góra jest idealna do zapoznania się z jej twórczością 
6;Studia, praca, jedno dziecko i jeden mąż, niby niedużo, ale jak pokazuje ta historia, całkiem spore zamieszanie może się z tego zrobić. Opisane z humorem, czyta się więc przyjemnie. 
6;Szkoda że druga połowa książki przeniosła akcje do innego miasta, porzucając jedną z najważniejszych postaci. Pierwsza połowa była lepsza, ale myślałam ze to wolny wstęp do ciekawszych wątków. Zawiodłam się.   Wizja świata, gdzie po wojnie nagle cała wiedza ludzka przeżyła reset w około 60 lat też mnie nie przekonuje. 
6;Przyjemność z czytania, prosta i ładna forma wypowiedzi. Lekkość pióra, z którą autor pisał, pozwala poczuć dawne, wiejskie czasy . 
8;Bardzo fajne połączenie kryminału i romansu , chociaż nie jestem fanem "romansideł" . Mamy tutaj dość brutalna historię seryjnego mordercy , dzielnego bardzo przystojnego uwodzickiego policjanta . Dość ciekawa postać leniwej profilerki z problemami natury osobistej . Fajna relacja między nimi . Iskrzy ale czy coś z tego bedzie? Recenzje pisze po przeczytaniu 3 części więc naprawdę mogę polecić . Aktualnie zabieram się za tom 4. 
6;Ciekawy przykład mariażu ludowości z futuryzmem. Na plus gra konwencjami, zabiegi metryczne i rymotwórcze. Miejscami zaskakująco wybitne obrazowanie. Całość jednak mocno nierówna i przekombinowana - pozostawia wrażenie pustej popisówki. 
7;Te same wydarzenia opisane przez osoby, które dzieli 50 lat różnicy, wciąż pozostają takie same. Klarysa pokazała Marcie, że w domu spokojnej starości także można znaleźć przyjaciół, nawet jeśli ma się tylko 30 lat. Poza tym to opowieść o stereotypach, ich ignorowaniu i dobrym życiu. No cóż starość czeka cześć z nas, i powinnismy traktować jako przywilej fakt, ze mamy szanse jej dożyć, bo przecież nie każdemu się to uda. 
10;Z początku Bella była irytująca, ale w momencie jak zaczęła spędzać więcej czasu z Jacobem to przestała być tak mocno irytująca. Trochę dłużej mi zeszło jej skonczenie jednak dobrze się bawiłam czytając ją po latach 🙂 
9;Świetna książka, którą już od samego początku trzyma nas w napięciu. To już kolejny raz kiedy Pan Chattam zagwarantował mi świetna rozrywkę. Momentami na moje skórze pojawiła się nawet gęsia skórka! Tym razem Joshia Brolin poszukuje zaginionej dziewczyny. Tak trafia do Annabel, która zajmuje się poważnym śledztwem z 67 osobami zaginionymi. Gdzie podziały się Ci wszyscy ludzie? Czy sprawa Brolina faktycznie łączy się że sprawą Annabel? Kim jest tajemniczy Kaliban? I czy mrożące w żyłach wyobrażenia o tym potworze są możliwe w rzeczywistym świecie? 
8;Kolejny tom i kolejny świetny . Tylko bardziej romans niż kryminał ale świetnie... 
9;Książka bardzo fajna, temat o współczesnym życiu w sieci internetu - z ciekawością wciągała mnie co chwilę w akcję, do tego te stawiane krzyże przy drodze - znaki! Fajnie przedstawione, jak internet (gry online) potrafią uzależniać, blogi, na których każdy ma wolność słowa i osoby, które mogą to w różnoraki sposób wykorzystać, zniszczyć komuś życie, podszywać się pod kogoś. Co mi za bardzo nie pasowało, to zbędne opisy pomieszczeń, osób (ich ubiór) itp., moim zdaniem można byłoby to opuścić ;) Ogólnie polecam - dużo można się dowiedzieć na temat internetu, komputerów i o tym jak działają takie blogi i ludzie którzy je tworzą. 
3;Temat nazizmu jest trudny i jednak nie każdemu udaje się go ująć bez patosu i nudy. Niestety tutaj się nie udało. Każda historia z obozu koncentracyjnego zasługuje na szacunek, ale czasem lepiej jednak nie podejmować tego tematu. W zasadzie poza zakończeniem nic mnie nie zaskoczyło i nie wciągnęło. 
8;#BożonarodzeniowaKsięgaSzczęścia @kosowska_jolanta @wydawnictwo_zaczytani #recenzja  Bardzo czekałam na tą książkę, nie mogłam się wręcz doczekać kolejnej podróży z powieścią Joli.Tym razem Chorwacja z całą swą wyjątkowością i urokiem.Poznajemy Lenę,Aśkę,Marię,Tomka i Rafała, których już w liceum połączyła przyjaźń. Gdy każdy z nich wyrusza w swoją życiową drogę i rozdzielają ich setki kilometrów tworzą swoją wyjątkową tradycję.Co roku przed świętami wysyłają do siebie listy bożonarodzeniowe....takie sprawozdanie z całego roku,co u kogo się wydarzyło,zmieniło.Pewnego dnia nikt nie otrzymuje listu od Leny ....zaniepokojeni przyjaciele postanawiają działać.Rafał ,którego z Leną przed laty łączyło "coś więcej " wyrusza w drogę by upewnić się czy u Lenki i jej córki wszystko w porządku.Czy dowie się dlaczego przyjaciółka nie wysłała listu? Oczywiście,ale to już sami musicie przeczytać 😉😉 Powieść jest napisana pięknym językiem, autorka jak zawsze w wyjątkowy sposób opisuje miejsca gdzie toczy się fabuła powieści.W Księdze odkrywamy niezwykłą historię przyjaźni..Przyjaźni która mimo upływu lat,dzielących kilometrów i różniących się charakterów cały czas "działa".Jest aktualna,ważna i nie "przeterminowana".Sprawdza się na wakacjach gdy przyjaciele mogą być razem,śmiać się i zwiedzać ale także wtedy gdy jeden z nich traci ukochaną osobę....Przekonują się jak bardzo są dla siebie ważni,ile wzajemnie sobie dają...Każdy z nich dokonuje swoich wyborów z konsekwencjami ktorych każdy będzie musiał się zmierzyć...Bo przecież "Życie to mniej lub bardziej świadome wybory i ich konsekwencje"...💙💙💙 To pokrzepiająca i wzruszająca powieść, która nie tylko w świeta ociepli serce i doda wiary na lepsze jutro...Polecam,każdemu. 💙💙   #świeta #Chorwacja #lovestory #zaczytajsięzimą #listybożonarodzeniowe #przyjaźńnazawsze #przyjaźńnaodległość #christmastime 💙💙💙💙 
7;Baśń o krainie, w której można pozbyć się wyrzutów sumienia. Np cóż są tacy, którzy są w stanie pozbyć się ich w każdym miejscu. Ale przeczytać należy ku przestrodze. Oczywiście pod warunkiem, ze lubisz baśnie i pełne abstrakcji dziwne światy. 
8;Dzieje się dużo . Ale wreszcie Krystian i Ada ... Ucieczka przed policją , gorące sceny łóżkowe , pokręcona historia kryminalna. Mamy wszystko co potrafi zainteresować czytelnika. Książka czyta się szybko i przyjemnie . 
5;Jak zwykle na początku jest trudno, a potem udaje się znaleźć szczęśliwe zakończenie. Czyż nie o tym marzymy w skrytości ducha, nawet jeśli się do tego nie przyznajemy. I choć mam wciąż duży sentyment do tej autorki, to chyba czasem jednak zbyt dużo cukru nawet jak dla mnie. 
9;Mówi się, że życie jest zbyt krótkie, w niektórych przypadkach faktycznie tak jest, a ludzie odchodzą z tego świata zbyt szybko zostawiając po sobie pustkę..  W powyższej książce poznajemy Vanessę, znaną yotuberkę, która ma ogromny dystans do świata, poczucie niezależności i pozytywny charakter. Jednak jej życie nie jest usłane różami, a kobieta ma odgórnie postawioną diagnozę o nieuleczalnej chorobie jaką jest ALS czyli stwardnienie zanikowe boczne. Dlatego dokładnie zaplanowała własne życie i podróżuje, aby nie być dla nikogo problemem. Życie lubi zaskakiwać, a pod jej opiekę trafia niemowlę, z którym początkowo sobie nie radzi.. I tak w progu jej drzwi staje pewnej nocy jej sąsiad prawnik i wyciąga pomocną dłoń..  Abby Jimenz w kolejnej romantycznej odsłonie, która poruszyła mnie i sprawiła, jak to mówi z @zkotemczytane bezsenność. Nie mogłam przestać czytać książki i cieszyłam się z większości chwil bohaterów. Wykreowane postaci były przemyślane i oddawały charakter książce, bardzo ich polubiłam, a Vanessa sprawiała, że odczuwałam jej każdą emocję. Początkowo się dziwiłam, że nie używa właściwie swojej bezpośredniości względem Adriana, ale miała swoje powody. Można powiedzieć, że momentami historia była przesłodzona, ale nie sprawiała wrażenia przesadnosci. Romantyczne dusze będą bardzo zadowolone z kolejnej książki autorki, a nawet znajdzie się moment na uronienie łzy.  Niezwykle warta przeczytania, pomimo ujmującej historii miłosnej otrzymujemy przejmujący temat choroby i podejścia do pozostawionego życia.  Życie jest jedno, dlatego warto żyć chwilą i nie dopuszczać do siebie żadnych negatywnych sytuacji, jednak jak jest? Odpowiedzcie sobie sami.. 
4;Książka ciekawą do momentu rozpętania się wojny. Nie wydaje mi się, że można aż tak nie potrafić w wojnę, jeśli fabuła podobno była wariacją na temat rzeczywistych wydarzeń w państwie, z którego wywodzą się traktaty na temat sztuki wojowania, więc zrzucam to na błędne przekonanie autorki, że czytający nie poradzą sobie z rozwiniętym wątkiem politycznym. W efekcie powstaje historia, która ociera się o te bardziej skomplikowane wątki, bo chce uchodzić za bardziej poważna niż pozostałe historie "od zera do bohatera". Książka, która całkowicie spłyca te elementy, które zaczęły być ciekawe, do absurdalnych i nielogicznych tak bardzo, że odechciało mi się się sięgać po następny tom. 
3;Rzeczywiście autorka kierowała się sobie tylko znaną logiką. Jaj jej jednak znalazłam. Może to wina pogody, może nastroju, jednak książka do mnie nie przemówiła. Tak bywa. 
7;Anastazja Klops i Hubert Zapałka. Była policjantka i pisarz, których drogi zeszły się w pensjonacie należącym do babci Anastazji, a los postanowił im spłatać psikusa i odciął ich od świata śniegiem. On gburowaty i sztywny, ona popadająca w tarapaty na każdym kroku. Co wyniknie z tego spotkania tak dwóch różnych osobowości?   Agnieszka Lingas-Łoniewska oddała w ręce czytelnika bardzo przyjemną, lekką, a do tego pełną humoru świąteczno-zimową książkę. Pełną zabawną sytuacji ( w końcu nazwisko Klops zobowiązuje ) i miłości. W tej książce znalazło się wszystko to, co powinno znaleźć się w komedii romantycznej, a lekkie pióro autorki powoduje, że czyta się ją w ekspresowym tempie.  A na końcu książki znajdziecie kilka pysznych przepisów wartych wypróbowania😊. Jeżeli macie ochotę na przyjemną i niezobowiązującą lekturę, która poprawi Wam nastrój, to koniecznie musicie poznać pannę Klops i Huberta, który wcale nie jest taki gburowaty jak się okazuje😉 
8;Świetne wprowadzenie w historię kolorów, barwników i pigmentów. Idealna książka dla dzieci! Dla mnie to bardziej "zajawka", żeby pogrzebać głębiej i dowiedzieć się czegoś więcej...  Co mi się podobało: - Językowy punkt widzenia. - Części informacji dotyczące angielskiego nazewnictwa niektórych barwników oraz, ogólnie, etymologia innych nazw były dla mnie najbardziej fascynujące. Z pewnością użyję tych informacji w pracy ;)  Co mi się nie podobało: - Brakowało mi pewnych informacji i/lub pewnych kolorów, które wydają się dość popularne (np. skąd się wziął papierek lakmusowy, a nie sam barwnik; albo info o błękicie paryskim czy królewskim) - Ale to przecież książeczka dla dzieci! Zbyt wiele informacji na pewno by je znudziło ;) 
3;Wielkie rozczarowanie. Po poprzedniej części liczyłam na dużo więcej. Bohaterzy dadzą się lubić, ale fabuła tej części - już nie. Jeśli książka ma być o problemach psychicznych, to niepotrzebne jest tworzenie wersji z okultyzmem i rożnego rodzaju obrzędami. Pozycja totalnie do ominięcia. Nie wiem na co liczyłam czytając ją do końca… 
8;Zdecydowanie w top 3 najlepszych książek jakie czytałam w tym roku a dodam że zazwyczaj nie czytam kryminałów . Ta książka ma mega moc. 
8;Wystawiam wysoką ocenę, głównie dlatego, że przez tą książkę po prostu płynąłem, zero dłużyzny. Dla fanów Kinga pozycja obowiązkowa, myślę, że dobra również na początek przygody z rzeczonym autorem. 
8;Jedna z tych książek, których gdy czytamy streszczenie to mamy przekonanie, że w sumie czytaliśmy to już milion razy i zaskoczeń nie będzie, a jednak okazuje się, że to zaskoczenie jest; w głębokości i wielowarstwowości opisanych relacji i bohaterach, w prawdzie opowiedzianej historii i mądrości, która spaja te wszystkie elementy w znakomitą opowieść o tym jak dzieciństwo nas definiuje, jak trudno w życiu coś zmienić i jak destrukcyjna potrafi być miłość. 
6;Pochwała bicia dzieci znacząco obniża u mnie ocenę tej książki. 
10;Przemysław Piotrowski nie.zwalnia tępa. Po Cherubie myślałam, że to już koniec tej serii, ale miałam cichą nadzieje na więcej. I tak oto mamy Zarazę gdzie mamy styczność z "wampirem", który wysysa z młodych kobiet krew. Wiele nawiązań do chorób psychicznych i wiele zagmatwanych wątków. Kluczowy jest tutaj też powrót komisarza Igora Brudnego nie tylko do zdrowia i formy ale też do tego bardzo trudnego śledztwa. Niezaprzeczalnie jest to moja ulubiona seria kryminalna. Uwielbiam(choć to może dziwnie zabrzmieć ale chyba o yo chodzi w kryminałach) jej mrok, który poprostu pochłania. Te bardzo brutalne, mroczne a wręcz odrażające i makabryczne zbrodnie, które są dopracowane w najmniejszych szczegółach. Tutaj do ostatnich chwil nie byłam w stanie wywnioskować winnego. Chociaż w połowie miałam podejrzenia, które się sprawdziły to nadal jednak się coś nie kleiło, aż do końca gdzie to wybucha prawdziwa bomba. Rozbawił mnie jednak jeden szczegół, gdzie to przewija się marka słynnych perfum: Black Opiume od Yves Saint Laurent, które są określane jako zapach wiedźm. Osobiście jestem wielką fanką tych perfum i sama często ich urzywam, więc fajnie było tutaj odkryć ten szczegół. Niemniej jednak uwarzam że ta seria jest kryminalnym arcydziełem i każdą część czytam z zapartym tchem oraz polecam każdemu. Jak dało się wywnioskować z zakończenia będzie następna część, której już nie mogę się doczekać. 
7;Dziś kilka słów na temat książki "Tylko jedna noc" autorstwa Jess Ryder. Było to moje pierwsze spotkanie z twórczością autorki i okazało się zresztą bardzo udane. Historia potrafi wciągnąć czytelnika już od samego początku, stopniowo budująca napięcie, by później, rozkręciła się na całego. :) Nie jest to co prawda rasowy thriller, a raczej zaryzykowałabym stwierdzenie, iż jest to bardziej książka obyczajowa z wątkami thrillera. Oczywiście, ja lubię i takie klimaty, dlatego naprawdę mnie zaintrygowała i z wielką ciekawością śledziłam losy bohaterów.  Na jesienny (jeszcze!) wieczór będzie idealna. Nie ma dużej objętości, więc zapewne uda Wam się połknąć ją na jednym wieczornym posiedzeniu :) Dajcie znać czy planujecie!  〰️〰️ Amber ma wszystko, piękny dom, przystojnego męża, oparcie w rodzinie a przede wszystkim upragnioną córeczkę. Dla osób trzecich mogłoby się wydawać, że ma życie idealne. Jednak nikt tak naprawdę nie zdaje sobie sprawy, z jakimi problemami boryka się kobieta oraz jakie skrywa tajemnice. Na domiar złego, jest bezustannie obserwowana, nie zdając sobie nawet z tego sprawy. Ktoś za wszelką cenę chce zniszczyć jej życie i nie cofnie się przed niczym, by dopiąć swego. 
7;Muszę przyznać, że pozytywnie zaskoczyła mnie ta książka. Spodziewałem się czegoś lekkiego dla nastolatków, a tu niespodzianka - całkiem ciekawa historia z interesującym twistem.   Może i książka jest chwilami przegadana, a czasem akcja jest bardziej przygnębiająca niż trzymająca w napięciu, to mimo wszystko jestem pozytywnie nią zaskoczony. Odnoszę wrażenie, że jest to najbardziej dojrzała część z trylogii.   Czy książka mogła być lepsza? Z pewnością. Nie należy jednak zapominać, że nie jest to kryminał/thriller, a jedynie romans dla nastolatków (w końcu główna bohaterka ma raptem 17 lat). Jeśli ma się to w pamięci, to książka z powodzeniem może się obronić. A moim zdaniem, nawet bardziej wymagający czytelnik nie będzie zawiedziony. Zdecydowanie polecam całą trylogię. 
10;Somatyczny wręcz konterfekt agonii oraz idącej za nią śmierci najszlachetniejszej, milczącej bowiem, postaci z rodu Dulskich. 
9;Rewelacja. Cała akcja spójna, tajemnicza.zakończenie niesamowite nigdy bym nie wpadła na to. Przez cały czas trzyma w napięciu, przy tym jeszcze przenika poczucie smutku i utraty. Polecam 
8;„Warto walczyć o tę miłość” Justyny Bednarek i Jagny Kaczanowskiej to ostatni – 3 tom cyklu: Ogród Zuzanny. Podziwiam autorki za tę niesamowitą umiejętność współpisania – dzielenia się/łączenia w opowieściach o losach licznych mieszkańców Starej Leśnej, budowaniu barwnych (choć nie zawsze kolorowych postaci), trzymaniu w pewnym napięciu, tworzeniu niestandardowych rozwiązań. Po przeczytaniu całości cyklu, mam wrażenie, że autorki świetnie się bawiły opowiadając losy bohaterów. Na szczęście zabaw nie była jednostronna – czytając uśmiałam się do łez, ale przyznaję łzy poleciały po mojej twarzy w ostatnim tomie wielokrotnie. Trzeci tom Ogrodu Zuzanny, to podsumowanie i zakończenie, to wskazówka jak żyć, jak wędrować przez swoje życie, jak wcielać doświadczeni i rady Cecylii w nasz zwykły świat.  Podobało mi się i szczerze polecam. Owszem znalazłam małe potknięcia, pewne niespójności, ale to pozostawiam wytrwałym czytelnikom do odgadnięcia. Warto sięgnąć po tę książkę i odpocząć przy niej, mając nadzieję i przeświadczenie, że wszystko dobrze się skończy, bo przecież jakby mogło być inaczej.  Podobały mi się kreacje bohaterów – bo są pełne, każda postać jest wyrazista, o każdej możemy kilka zdań powiedzieć. Chciałoby się spotkać taką panią Cecylię – odważną, kolorową i pełną życia ) pomimo swojej metryki) i pełną miłości do ludzi. Kolorowy ptak – Bunia – pozostanie zawsze żywa.  Książka na chandrę, na ból głowy i na oderwanie od własnych codziennych zajęć! 
10;Książka pochłonęła mnie od pierwszej aż do ostatniej strony. Rozpłakałam się na końcu... 
6;Trzynaście osób na kompletnym odludziu w kompletnych ciemnościach. Każdy z nich skrywa jakąś tajemnicę. Co może się wydarzyć?   Zdecydowanie wiele, chociaż początkowo akcja toczy się niespiesznie, autorka wprowadza nas w mroczny klimat miejsca akcji i ciężką atmosferę panującą wśród badaczy. Stopniowo poznajemy zarówno miejsce jak i bohaterów powieści.  Ilość postaci w książce wydawałoby się, że nie jest przytłaczająca, a jednak podawane początkowo szczątkowe informacje na ich temat spowodowały pewien chaos. Trudno było zapamiętać i z łatwością przypisać imię do wykonywanych zadań czy cech charakteru. Poza tym postacie były płaskie, bez wyrazu i może przez to gubiły się w tym „tłumie”. Każdy mógł być właściwie każdym.   Opis wydawcy nasunął mi skojarzenie z powieścią Agathy Christie „I nie było już nikogo” (wyjątkowy klasyk 😍👍), a także „Niechciany gość” Shari Lapena.  Jednak, w przeciwieństwie do wymienionych powieści, w „Mroku” możemy łatwo domyślić się, kto jest mordercą, już w połowie książki.   W powieści przeplatają się dobre i naprawdę mocne fragmenty ze słabszą konstrukcją prozy. Zdarzały się powtórzenia, które były kompletnie niepotrzebne. W efekcie otrzymujemy przeciętny thriller, który przyjemnie się czyta jednak nie zapada na długo w pamięci. Brakowało mi płynności opowieści, napięcia, a przede wszystkim ciekawej intrygi.   Myślę, że jest to książka, która może otrzymywać bardzo skrajne opinie; jednych zanudzi, a innym sprawi wiele satysfakcji. Dla mnie to taki lepszy średniak. Możemy spędzić parę miłych chwil z książką, jeśli wcześniej nie będziemy sobie obiecywali zbyt wiele.  Za egzemplarz do recenzji dziękuję Wydawnisctwo Słowne Mroczne  Link do FB: https://www.facebook.com/aniasztukaczytania Zapraszam :) 
7;Warto przymknąć oko na nierealne zasady tego wspólnego zamieszkania - książka podnosi na duchu, robi ciepło w sercu, a przy tym wydaje mi się, że całkiem nieźle opisuje traumę złego związku i to, jak ten/ta nowy/a może się zachowywać, gdy te najgorsze wspomnienia wypływają na powierzchnię w najmniej oczekiwanych i chcianych momentach. Jeśli ktoś z Was przepracowuje podobne problemy w swoim życiu (przemocowy psychologicznie związek), może odczuwać ten wątek silniej, a cała historia może być bardziej przytłaczająca i wcale nie taka optymistyczna, więc przemyślcie czy chcecie po nią w tym momencie sięgnąć.  Czytałam w oryginalnym wydaniu, więc ciężko mi powiedzieć czy polska wersja też jest tak łatwa i przyjemna w czytaniu. 
10;👉 R e c e n z j a 👈  ' Miłość. To ona kompletnie zmienia osobę. To nad naturalnie piękne zjawisko, które wytwarza szczęście, a jednocześnie naraża nas, na największe niebezpieczeństwo, z jakim kiedykolwiek możemy mieć do czynienia. '  ' Mr &amp; Mrs Complicated ' to ostatnia część tej wspaniałej trylogii.  Małżeństwo państwa Scott wydaje się być idealne. Mimo upływu lat namiętność i pożądanie między tą dwójka jest wciąż takie same.  Bryson stara się być takim ojcem dla swoich dzieci jakiego on pragnął mieć.  Lecz wszystko co piękne szybko się kończy.  Do ich świata wkraczają demony z przeszłości.  Jakie będą tego konserwacje?  Czy ich idealne małżeństwo przetrwa napotykające ich problemy?   Ta historia dostarcza nam wiele różnych emocji. Bardzo fajnym pomysłem są rozdziały z perspektywy Justina. Mimo, iż książka liczy ponad 400 stron to czyta się ją bardzo szybko. Każda przeczytana strona sprawia, że chce się sięgać po więcej. Naprawdę zaczynając z tą książką przygodę czytelniczą ciężko się oderwać.  Polecam 💚 
10;Bardzo wciągająca książka od której nie sposób się oderwać. Świetnie wykreowany świat oraz bohaterowie 🙂 
7;Tę książkę poleciła mi moja przyjaciółka, więc wiedziałam, że będzie magicznie i baśniowo :) No i tu akurat się nie pomyliłam - historia ma klimat trochę „Trzynastej Opowieści”, trochę „Tajemniczego Ogrodu” w stylu fantasy a trochę rozwiązań przywodzących na myśl serial „Locke and Key”. Brzmi to jak połączenie idealne- i faktycznie, do stylu i pomysłu autorki nie można się tu przyczepić. Jednak znalazłam tam kilka kwestii, które są dla mnie małym „ale”. Po pierwsze to początek i zakończenie książki, która ma dosyć wysoki próg wejścia. Cieżko mi więc było się w nią wgryźć, jednak gdy zaczęły się rozdziały z tajemniczym Dziennikiem wkręciłam się tak, że całość przeczytałam w jeden dzień aż….no właśnie…aż doszłam do kilku ostatnich rozdziałów, które znów bardzo kulały. Przepięknie poprowadzona akcja zaczęła przeradzać się w groteskę i nielogiczne rozwiązania. Tak jakby autorka na szybko chciała skończyć książkę, wiec wszystko nagle zaczęło się układać. Samo zakończenie nie jest złe, a całość książki nie straciła na historii, jednak to w jaki sposób doszło do kilku rozwiązań bardzo kłuło mnie jako czytelnika. Tak samo jak postać głównej bohaterki, której zachowania niejednokrotnie były rażąco infantylne i niezrozumiałe. Najbardziej chyba wkurzał mnie wielokrotnie powielany tekst o byciu silną i niezależną od innych, jednak jak przychodziło co do czego, to ostateczny wydźwięk był taki, że najważniejsza jest miłość do drugiej osoby- i to miłość ślepa i od pierwszego wejrzenia. Wymieniłam te rzeczy ponieważ, gdyby nie one- książka ta była by świetna od a do z i szkoda, że widać je na tle tak fajnego pomysłu na współczesną baśń jaki znajdujemy w tej historii.   Dziesięć tysięcy drzwi to opowieść o dziewczynce imieniem January, która wychowuje się z ciągle nieobecnym przez wyjazdy służbowe ojcem pod okiem jego szefa - tajemniczego i bogatego pana Locke’a. Pewnego dnia dziewczynka znajduje w skrzynii nieznany Dziennik opisujący niespotykane historie pełne czarów, miłości i podróży w nieznane. Z biegiem czasu mała January odkrywa, co łączy ją z tym dziennikiem a sama odkrywa miejsca tak magiczne jak te znalezione na zapisanych kartach.   7/10 
7;Bardzo dobra książka łącząca tajemnicę z elementami grozy. Początkowo byłam przekonana, że będzie to zwykła opowieść o ruchach, jakich wiele. Jednak już w trakcie czytania zorientowałam się, że może chodzić tu o coś więcej niż to, co widać na pierwszy rzut oka. I nie zawiodłam się. Zakończenie totalnie mnie zaskoczyło. Powiem szczerze, że chętnie obejrzalabym film nakręcony na podstawie tej książki. 
8;Fryderyk Chopin. Któż o nim nie słyszał? Pytanie, co tak naprawdę wiemy o nim i jego życiu? Magda Knedler oddała w ręce czytelnika książkę, która chociaż nie jest stricte o nim, pozwala nam spojrzeć na Chopina z całkiem innej strony. Historia opowiedziana jest z perspektywy czterech kobiet, które darzyły go uczuciem.  Pisarka, śpiewaczka, malarka i pianistka. Każda inna, ale utalentowana, a wszystkie połączone miłością do tego samego mężczyznę. To one tworzą tę historię, opowiadając o swoich związkach z Chopinem. Autorka cudnie ubrała w słowa historię tych miłości.  Napisana pięknym stylem, w formie monologu, książka wciąga i pozwala spojrzeć na Chopina nie tylko jak na utalentowanego kompozytora, ale także mężczyznę. Mężczyznę, którego te kobiety bez wątpienia darzył miłością. Pytanie, czy on kochał je? Jeżeli tak to którą? A może wszystkie? Ta książka, to nie jest zwyczajna obyczajówka. Jest inspirowana prawdziwymi zdarzeniami z życia kompozytora, a autorka włożyła ogrom pracy w jej napisanie. Jeżeli macie ochotę po nią sięgnąć, to bądźcie przygotowani na kilka wieczorów spędzonych z emocjonującą historią😊 
8;Płakałam ze śmiechu!!! Lekka, zabawna historia dwóch małżeństw, które nieuchronnie kierują się ku rozpadowi, gdyby nie Kot i jego poświęcenie. Czasem trzeba aby wszystko stanęło na głowie żeby spojrzeć na własne życie z perspektywy tej drugiej strony. Polecam, trudno oderwać się od czytania!!! 
9;Drugi to serii Gorszy syn. Igor , który po wypadku nie pamięta niczego, trafia jako ukraiński budowlaniec do Łodzi . Tu zaprzyjaźnia się ze swoim majstrem i poznaje doświadczoną przez życie jego sąsiadkę, Olgę. Połączyło ich uczucie i jak już wszystko wydaje się układać , przeszłość w postaci Kseni daje o sobie znać . Intryga goni intrygę , smierć zbiera żniwo . Ksenia chcąc osiągnąć swój cel, planuje okrutny los dla Olgi. Aż boję się sięgnąć po trzeci tom, chociaż znając wcześniejsze książki autorki, śmiem wierzyć , że wszystko skończy się dobrze , przynajmniej dla Olgi i Igora . 
8;Bardzo przyjemnie się czyta, historia rodu i zamku zebrana w całość z dostępnych źródeł. Jedyny minus to słabe rozłożenie tekstu na stronach między grafikami. 
5;Pomysł na książkę dość ciekawy ale...  Uważam, że temat powinien być dogłębniej opisany, bo miałam wrażenie, że autorka przemyka w tej historii dość szybko i uciekają szczegóły. Szkoda czuję niedosyt. 
10;Podobno w każdym szaleństwie jest metoda, jaka? Na to pytanie zazwyczaj trudno znaleźć odpowiedź, zwłaszcza jeżeli jakoś nikt nie kwapi się by pomóc nam w tym, ale czasem w takiej sytuacji człowiek jakoś daje sobie radę. Grunt to mieć punkt oparcie, bywa, że dość kontrowersyjny, ale w końcu każdy ma takie wsparcie jakie mu potrzebne albo po prostu lubi!  Życie zmienną jest, u niektórych nawet bardziej niż u reszty społeczeństwa. Mala coś w tym temacie mogłaby powiedzieć, raczej więcej niż mniej, na nudę nie ma co narzekać, zwłaszcza od niedawna. Sama wprawdzie umie sobie różne atrakcje zapewnić, ale pewien mężczyzna okazuje się jeszcze lepszy w te klocki. Dotychczasowy chaos to nic w porównaniu z tym, co obecnie dzieje się. Nie być niczego zbytnio pewnym to jedno, a ciągle rozglądać się wokoło i oczekiwać niespodzianek to „ciut” to dla Mali ostatnio tak jakby codzienność. Może do tej pory jakoś nie prowadziła zbytnio uporządkowanej egzystencji, a spotkanie faceta z kategorii dość mitycznej, bo boskiej, chociaż jak najbardziej rzeczywistej, przyśpieszyło życiową karuzelę lub raczej rollercoastera. Teraz mknie on raz w dół, raz w górę, z prędkością więcej niż groźną, co chcąc nie chcąc, przyznaje najbardziej zainteresowana. Co innego uwielbiać typ bad boya, czym innym jest dobrze się przy tym bawić, ale gdy traci się kontrolę nad wydarzeniami, mającymi miejsce wokół własnej osoby, to już całkiem inna bajka. In vino veritas? No cóż chyba nie do końca, ale procentowy trunek dużo wynagradza, ale czy wszystko? Mala lubi jednak od czasu do czasu panować nad sytuacją lub przynajmniej mieć takie wrażenie, a tak się składa, że to bardzo deficytowe odczucie do jakiegoś czasu. Co jak co, lecz przed Malą jeszcze niejedno zamieszanie, pytanie czy jest na to gotowa? Miłego złego początki? Tyle pytań, a odpowiedzi brak! Na razie!  Mala M. powraca, jak przystało na nią nie cichaczem, cichaczem, ale w swoim stylu czyli głośno, z ogromnym humorem, czasem pełnym ironii i w barwie czarnej oraz ku pokrzepieniu serc, zwłaszcza własnego z dobrym winem w kieliszku. Po prostu cała ona, po raz drugi lub do kwadratu, jak kto woli, lecz trudno jej nie zauważyć. Pokaże co znaczy słowo niespodziewany, jak zgarnia się najwyższą pulę i przede wszystkim jak dostrzec to, co najlepsze gdy nikt inny nie umie tego zrobić. Tym razem Lilka Płonka sama nie w duecie przedstawia porcję perypetii niesamowitej tytułowej bohaterki, co wychodzi jej równie dobrze jak w premierowej części. Pewne rzeczy nie zmieniają się, bo i dlaczego miałaby, a cała reszta to mieszanka w niepowtarzalnym stylu czyli najlepiej spodziewać się niespodziewanego. Może i bycie pionkiem to niezbyt fajna pozycja, ale autorka pokazuje ją od dość niesztampowej strony, zresztą cała historia jest taka. Nie brakuje jej również kolorów, wysokich temperatur, komizmu oraz szybkiego tempa oraz przede wszystkim postaci, to one są osią akcji, siłą napędową i największą atrakcją. Oprócz tego Lilka Płonka zapewniła także porcję sensacji, tajemnic, które czekają na odsłonięcie oraz tak w ramach finału tego tomu rzuciła prawdziwą bombę. Lektura „Maly M.2” na pewno do nudnych nie należy, najlepiej do niej zasiąść z kieliszkiem dobrego trunku, z chusteczką do wytarcia tego i owego, gdybyśmy tak parsknęli śmiechem gdy właśnie degustowaliśmy owy wspomniany napój, prawdopodobieństwo bowiem jest duże. Główna bohaterka gwarantuje dobrą zabawę z nieoczekiwanymi skutkami oraz niezaspokojonym pragnieniem by jak najszybciej poznać co jeszcze na nią czeka i jak sobie z tym poradzi! 
9;Książkę czytałam już kilka miesięcy temu i mogę nie dokładnie pamiętać wszystkie szczegóły. Książka jednak bardzo przyciągnęła mnie i skłoniła do refleksji, często cofam się do niej w myślach. Czytając inne opinie, mam wrażenie że zrozumiałam książkę inaczej niż inni. Przede wszystkim uważam, że spotkania z Hajime z Shimamoto nie wydarzyły się naprawdę. Gdzie rozpoczyna się fikcja, marzenia Hajime? Nie pamiętam, ale bardzo szybko. Może pierwsze 2 spotkania w życiu dorosłym były prawdziwe, a może żadne.  O czym jest więc książka, skoro romansu nie było? O zagubieniu się we własnym umyśle, o swoich niespełnionych ambicjach życiowych, które zjadają człowieka, aż traci rozum. O depresji. Utracie sensu życia. Hajime spalił się od środka, bo nie potrafił być szczęśliwy. Niczego mu nie brakowało, więc wymyślił obiekt pożądania, którego nie mógł mieć, właśnie dlatego że potrzebował takiego obiektu, którego mieć nie może. Cała opowieść to majaki osoby pogrążającej się w chorobie psychicznej, co czarno na białym Murakami pokazuje nam na ostatnich stronach książki. 
8;Ta książka to zbiór reportaży dookoła tematu śmieci. Podchodzi do tematu całościowo, nie moralizuje. Ale cały jej urok w osobistym podejściu autora. Poznajemy nieoczywiste źródła odpadów i ich zarządzanie przez pryzmat pana Łubieńskiego, którego lekkie pióro i bezpośredniość pochłaniają bez reszty. Temat poważny i istotny, ale jak nie dać się zwariować? Czytając Łubieńskiego 
9;Zdecydowanie w top 3 najlepszych książek jakie czytałam w tym roku.  Polecam. 
8;Nadal trzyma poziom i wciąga od pierwszej do ostatniej strony a przynajmniej mnie tak wciągnęło i nie mogę się doczekać kolejnego tomu. 
9;Przerażająca historia o jednej z najbardziej okrutnej i bezwzględnej kobiecie w historii dziejów. Książka przedstawia jak okoliczności potrafią zmienić naturę ludzką. Z jednej strony więźniowie sprowadzeni do zwierzęcych instynktów i próby przetrwania, z drugiej strony stojąca na samym szczycie łańcucha pokarmowego bestia, która czerpie energię z cierpienia tych pierwszych. Polecam serdecznie osobom o mocnych nerwach. Pochłonięta w jedno popołudnie. 
7;Ciekawa, pouczająca lektura. Myślę, że wyprzedza swoje XIX-wieczne realia, skoro do dziś można z niej wyczytać spore pokłady autentyzmu wpisanego w kanwy społecznego stygmatyzowania.   Szkarłatna litera, zdobiąca pierś Hester, to symbol tych wszystkich, którzy swój stygmat - widoczny bardziej czy mniej - muszą dźwigać na co dzień. Odbity w czyimś wzroku, myślał, podejściu. To wreszcie przykład tchórzostwa i zakłamania. I chwiejnych podstaw tego, co określane może być jako ład moralny. Mur, który trwale - w większej czy mniejszej mierze - obecny jest w życiu kolejnych pokoleń, blokuje nas przed uznaniem, że nic nie jest ani łatwe, ani oczywiste, ani jednoznaczne, ani często takie, jak - wedle pięknych ram - "powinno" wyglądać. 
8;"DOBRA SIOSTRA" SALLY HEPWORTH  Przeczytawszy poprzednią książkę autorki pt. "Teściowa" miałam wysokie oczekiwania i absolutnie się nie zawiodłam.  "Dobra siostra" jest rewelacyjnym thrillerem psychologicznym. Niesamowita historia, bardzo dokładnie przemyślana i dopracowana fabuła, genialnie ukazani bohaterowie. Jest bardzo klimatycznie, niepewnie, ciekawie. To świetna i zaskakująca historia rodzinna.  Cudowny język i styl , który wciąga w wykreowany świat z ogromną łatwością i trzyma nas w napięciu do ostatniej kropki. Zaskakujące zwroty akcji i zakończenie, którego nie przewidziałam. Tak bardzo lubię się mylić i być zaskakiwana.  Bardzo mi się podoba, że cała historię poznajemy dwutorowo, czyli dzięki wydarzeniom, które dzieją się teraz i dzięki zapiskom w pamiętniku jednej z sióstr. To wszystko tworzy niesamowicie wciągającą i intrygującą historię.  Nasze główne bohaterki do bliźniaczki o imionach Fern i Rosa. Poznajemy je, gdy są już młodymi kobietami i mają po dwadzieścia siedem lat. Są skrajnie różne : jedna wysoka i koścista o blond włosach, a druga niska, korpulentna brunetka. Mają zupełne inne temperamenty i usposobienie. Jednak siostry trzymają się razem, ponieważ się wzajemnie potrzebują. Ich matka to psychopatka, na którą nie mogą liczyć. Siostry są z sobą bardzo zżyte i jedna dla drugiej jest w stanie zrobić dosłownie wszystko, tylko czy to działa w obje strony ?  Gdy były małe wydarzyło się coś strasznego, starają się o tym nie pamiętać, jednak przeszłość się przypomina.  W pewnym momencie już nie wiedziałam czy to Fern, czy to Rosa, która z nich to ta dobra a która to ta zła. Przyznam, że finał jest rewelacyjny i wbija w fotel.  Nie zdradzę Wam więcej - zachęcam do przeczytania tego świetnego thrillera psychologicznego.  Dodam, że będzie traumatyczna przeszłość, trudne dzieciństwo, manipulacja, intrygi i kłamstwa.  Idealna lektura na jesienne wieczory.  Zapraszam WAS do siebie www.ostatniastrona.com.pl 
10;Witam, dziś mam dla was recenzję książki Druga Twarz Scordatto serii Oblicza mroku #1 ♥️ autorki Agaty Polte ♥️.  Chantal Willard w końcu wraca do rodzinnego domu. By to uczcić, wybiera się z przyjaciółką do restauracji, gdzie dowiaduje się, iż akurat jej zarezerwowany stolik zajął pewien facet. Wściekła nie wie jeszcze z kim tak naprawdę ma do czynienia.  Saviero Scordatto to Boss jednej z największych chicagowskich rodzin mafijnych, które od lat ze sobą rywalizują. Pewnego dnia, będąc w restauracji, wpada na siostrę swojego największego wroga i odrywa, że nie jest już małą dziewczynką.  Gra między nimi zaczyna się toczyć, tajemnice, pożądania i to, w czym oboje chcą zwyciężyć. Tyle że niewiedzą, iż nie tylko oni pociągają tu za sznurki. Chcecie wiedzieć, jak to się zakończyło? Przeczytajcie sami. 😉  Agata Polte autorska Żelaznych zasad po raz kolejny pokazuje nam, że nie na darmo dostała miano polskiej Cory Reilly ♥️.  Autorka pokazuje nam, że nie zawsze wszystko układa się, tak jak byśmy tego chcieli, że nie raz bywa, tak iż składamy obietnice, którą w każdym momencie możemy złamać, a tym bardziej, jeśli jest się w mafijnej rodzinie. W takich rodzinach zawsze są bardzo restrykcyjne zasady. Kobiety nie mają prawa głosu, a mężczyźni od najmłodszych lat są szkoleni do tego, by kiedyś zostać bossem. Mimo tego, iż nasza bohaterka była kobietą, została odesłana z dala od domu, by razem z bratem bliźniakiem poddać się szkoleniom. Miłość to uczucie, które przychodzi z zaskoczenia, nigdy nie wiemy, kiedy nas dopadnie ani to, co to będzie za osoba. Może być to nawet nasz największy wróg albo przyjaciel. Nie raz bywają sytuacje, że dla dobra rodziny trzeba poświęcić samą siebie, byleby to, co planuje osoba nam najbliższa, osiągnęła, co zaplanowała. Ale czy to nie nasze uczucia są najważniejsze? A nie to, co każą nam inni? Ta książka pokazuje nam, iż nawet najbliższej rodzinie nie powinno się ufać, to by być na pierwszym miejscu i by zdobyć to, co się chce mimo wszystko. Robi się wtedy rzeczy bardzo złe i nie patrzy na nikogo, kto może wtedy bardzo cierpieć.  W życiu zdarzają się różne wypadki, w których giną najbliższe nam osoby, najgorsze to, to kiedy ktoś wychodzi z tego cało, widzi jak ginie jego rodzina i niestety nic nie może z tym zrobić. Tragedie takie na pewno zostają z nami do końca naszego życia.  Świetna historia z wielką namiętnością, gdzie wkraczamy w świat mafijnych porachunków, niebezpiecznych sytuacji, zdrady i czegoś, co uwielbiamy, czyli miłości ♥️ Polecam, jeśli jesteście fanami mafijnych książek, ale nie tylko, bo myślę, że każdemu spodoba się ta pozycja ♥️. 
9;"Fantastyczne zwierzęta. Cuda natury" to książka, która towarzyszy wystawie popularnego Muzeum Historii Naturalnej znajdującego się w Londynie. Jest to najchętniej odwiedzana placówka i instytucja badawcza tego typu w Europie, która składa się z ponad osiemdziesięciu milonów różnorodnych eksponatów. W książce znajdziemy interesujące artykuły pracowników muzeum, biologów czy populyzatorów naukowych. Przeczytamy o fantastycznych zwierzętach z różnych mitów i legend, przyjrzymy się pracy przyrodnika czy dowiemy się o ciekawych zachowaniach zwierząt takich jak kamuflaż, forma obrony czy symbiotyczne kontakty z innymi gatunkami. Całość jest przeplatana z informacjami o fantastycznych zwierzętach z książki "Fantastyczne zwierzęta i jak je znaleźć" autorstwa magizoologa Newta Skamandera. W tym magicznym dziele możemy również podziwiać wiele wspaniałych fotografii oraz ilustracji nie tylko niezwykłych zwierząt ze świata wykreowanego przez J.K. Rowling, ale również takich, które żyją na naszej planecie i są równie fascynujące. Jednak przede wszystkim książka porusza ważne tematy związane z działaniami człowieka, które doprowadziły do wyginięcia wielu gatunków zwierząt oraz spowodowały, że mnóstwo z nich jest zagrożonych. Na szczęście są ludzie, którzy zajmują się ochroną tych stworzeń, a ich intensywne działania doprowadziły do odbudowy niejednego gatunku. "Fantastyczne zwierzęta. Cuda natury" to wartościowa i niesamowita książka, która zajmie szczególne miejsce w mojej biblioteczce. Polecam! 
10;Wow👍👍👍 Książka od pierwszej strony do ostatniej trzyma w ogromnym zaciekawieniu. Forma pamiętnika zwala z nóg czytelnika. Historia, która w połowie książki zmienia osobę jako głównego podejrzanego. No i na końcu …miłość , która nie ma ograniczeń.   Polecam 
9;💜💜 RECENZJA PATRONACKA💚💚  Jest to mój kolejny patronat medialny. I kolejny wspaniały debiut !!! 😍Tak się złożyło, że mamy tutaj do czynienia z tomikiem poezji. Jest to dla mnie nowa forma, jeżeli chodzi o patronat 😉 osobiście bardzo lubię poezję, choć czytam ją dosyć rzadko. Przede wszystkim jednak, aby obcować z poezją, muszę mieć idealne warunki. Cisza, spokój pełne skupienie. Zawsze czytam wiersze, gdy jestem sama. Robię to głośno, aby móc w pełni wczuć się w to, co aktualnie czytam i jednocześnie przeżywam.   Wiersze Autorki to prawdziwa uczta dla duszy. Są one podzielone na akty, z których aż biją emocje i odczucia. Tematyka tej poezji ma nam niejako przypomnieć, żebyśmy wsłuchali się w głąb siebie. Żebyśmy zaczęli spełniać oczekiwania naszej duszy. Zatrzymajmy się na chwilę, przestańmy pędzić. Pomyślmy o tym, co nas otacza, co jest naprawdę ważne. Szum, gwar, rozmowy czy hałasy aut - wszystko nagle cichnie. Jesteśmy tylko my i głos z naszego środka. Możemy sobie wtedy w spokoju pokontemplować. Dla mnie takim miejscem spokoju, gdzie mogę się skupić i wyciszyć, jest las i Cmentarz. Może Wam się to wydać dziwne, ale lubię w tym miejscu porozmyslać, zadumać się i po prostu wsłuchać się w swoje myśli. W jakiś sposób mi to pomaga i koi moją duszę. ;)   Dzięki tym wierszom, możemy też poznać bliżej samą autorkę. Dowiadujemy się, że jest to osoba bardzo wrażliwa a przede wszystkim ciesząca się z małych rzeczy. Potrafi dostrzec wszędzie plusy a każdy dzień jest błogosławieństwem. Myślę, że każdy z nas urządza sobie takie pogaduchy z duszą, dlatego koniecznie powinniście sięgnąć po tę pozycję.  Piękna, nafaszerowana emocjami książka. Jeśli lubicie wiersze, będziecie po prostu zachwyceni. 😍W tę lekturę trzeba się po prostu wczuć. Bardzo dziękuję Million - Studio Wydawnicze za możliwość objęcia książki patronatem, za możliwość zapoznania się z twórczością oraz za poznanie kolejnej, wspaniałej autorki. 😍😘 Bardzo Wam polecam tę pozycję i przyznaję ⭐⭐⭐⭐⭐⭐⭐⭐⭐/10 punktów !! 😍😍 
9;Jedna z lepszych książek jakie czytałam w tym roku, a może i w życiu. Kiedy ktoś się mnie pytał o czym jest, mówiłam, że o antysemityzmie. Jednak jest to bardzo uproszczone wyjaśnienie. Jest o zwalczaniu nietolerancji, o tym jak szybko ludzie stają się agresywni i bestialscy pod wpływem autorytetu, jak wcale niezbyt głęboko pod skórą drzemie zło. W obecnych czasach w Polsce powinna być to lektura obowiązkowa dla każdego z nas. 
10;Biorąc książkę w ręce myślałam że będzie tylko dragi, sex i rock and roll. Ale się pomyliłam. Co prawda było to wszystko, ale było dużo więcej, na tyle, że nie mogłam oderwać się od książki. A to zakończenie, uffff niesamowita historia, którą każdemu polecam. 
9;Daję słowo! Ta książka to absolutny świąteczny must have, obowiązkowa pozycja dla czytelników kochających ten niezwykły czas!  17 grudnia zeszłego roku pisałam Wam o „Pierwszej takiej Gwiazdce”; minął niespełna rok, a ja dalej doskonale pamiętam jej treść i emocje, które towarzyszyły mi podczas lektury. Dlatego z wielką radością odebrałam paczkę z kolejną książką Karen Schaler „I żyli długo i… świątecznie”, licząc na porządny zastrzyk zimowo-świątecznej atmosfery. I dostałam dokładnie to, na co liczyłam!  Ale nie, to już przesada! Autorka tak bajecznie pisze o fantastycznej górskiej scenerii, że oczami wyobraźni widziałam każdy wspomniany w książce detal! Ośnieżone szczyty, przyprószone gałązki choinek, klimatyczny pensjonat i przyjemne wieczory przy kominku. (Przyznam, że marzy mi się mały, drewniany domek z dużym kominkiem i z oknem wychodzącym na ścianę lasu!)  Sama powieść okazała się błyskotliwą, zabawną, a jednocześnie tkliwa historia o miłości! I nadziei. I znowu miłości. Tej ostatniej było szczególnie dużo. Ale wiecie co jest najlepsze? Ta książka przesycona jest magią Świąt! Te wszystkie kolorowe swetry, intensywnie pachnące pierniczki, kolorowa choinka… naprawdę zatęskniłam za tym niezwykłym czasem!  Niech nie zraża Was te ponad 400 stron! Zaufajcie Karen Schaler, pozwólcie jej porwać się do wygodnego pensjonatu, który nocą mieni się tysiącem światełek. Dajcie jej szansę opowiedzieć o niezwykłej kobiecie, której przeszłość nagle powraca i rozgrzewa najbardziej zapomniane i ukryte wspomnienia! 
10;Film „Zielona Mila” jest jednym z moich ulubionych, nie wiem dlaczego tak późno sięgnęłam po książkę… zdecydowanie za późno. Arcydzieło. 
8;Bardzo dobrze się bawiłam czytając tę książkę. Lekka niezobowiązująca historia, dość nieoczywiste rozwiązanie zagadki kryminalnej, gorąco polecam! Jedyny minusik to brak świątecznego klimatu, a to przecież jest "MORDERSTWO W BOŻE NARODZENIE"! :( 
9;"W Iraku zawiązały się relacje, które dziś nazywamy Starą Paką"  Autor książki "#StaraPaka No. 3", Krystian Wójcik "Wójo", zrealizował swoje młodzieńcze marzenie. Od zawsze chciał zostać komandosem. Zaczynał już w wieku 13 lat w oddziale harcerzy, w którym przechodził mordercze treningi. Często kończyły się one utratą przytomności z wycieńczenia przez któregoś z chłopców. Podziwiam ich determinację. Obecnie mało który trzynastolatek jest sprawny fizycznie, nie mówiąc o chęci do ciężkich ćwiczeń.   "To ludzie z duszą i sercem wojowników są poszukiwani i wybierani do służby w jednostkach specjalnych, a selekcja umożliwia wyłonienie tych właśnie wojowników z grona "sportowców"."  Krystian Wójcik opisuje całą swoją zawodową drogę, od służby zasadniczej po misje realizowane w różnych krajach. Nie ukrywam, że jest to najciekawsza część książki. Możemy dowiedzieć się jak przebiegały działania zbrojne w rejonie opanowanym przez talibów a później - szkolenie miejscowych mieszkańców, którzy nie mieli większego pojęcia o funkcjonowaniu ludzkiego ciała.   Możemy przeczytać o tym jak przebiegało szkolenie, mające na celu wyeliminowanie najsłabszych ogniw, by ostatecznie w grupie zostali tylko ci, którzy czują autentyczny zapał do tej trudnej pracy.   Żołnierze uczestniczący w misjach muszą sprostać licznym wyzwaniom. Od tak oczywistych jak udział w działaniach bojowych, po wypracowanie sposobu porozumienia się z kolegami z innych krajów oraz lokalną społecznością. Są to ludzie wychowani w odmiennej kulturze, bez specjalnego wykształcenia i z innym poczuciem humoru, których łatwo obrazić, co może okazać się tragiczne w skutkach. Na próbę wystawiają ich także warunki klimatyczne z drastyczną różnicą temperatur pomiędzy nocą a dniem.   Przedstawione w treści autentyczne akcje sprawiają, że podczas czytania czujemy się jakbyśmy oglądali dobry film wojenny. Autor posługuje się prostym językiem a wszystkie skróty są od razu wyjaśniane, dzięki czemu nawet całkowity laik w dziedzinie wojskowości jest w stanie zrozumieć o co chodzi.   W książce opisane są także zmiany jakie zaszły w polskiej armii w ciągu ostatnich dwudziestu lat, od rodzaju używanego sprzętu po sposoby działania.   Na końcu książki przedstawieni zostali bohaterowie Starej Paki. Każdy z nich specjalizuje się w innej dziedzinie: jest snajper, medyk, specjalista uzbrojenia. Wszystkich łączy braterstwo broni oraz wieloletnia przyjaźń. Współpracowali w imię maksymy:  "Nie zostawię tych, z którymi służę. Żadnego z nich nie zostawię na pastwę wroga, w izolacji i osamotnieniu".  Publikację przeczytałam z prawdziwą ciekawością. Książkę otrzymałam z Klubu Recenzenta serwisu nakanapie.pl Dziękuję. 
7;Druga część o Kubie Sobańskim podobała mi się bardziej od pierwszej. Wydawać by się mogło że główny bohater po skazaniu za swe zbrodnie innego człowieka uspokoił się i uśpił swe demony. Zaczął pracę jako adwokat i od razu dostał dużą sprawę. Czy wygra sprawę czy może przegra z ciemnością, którą w sobie ukrywa. Polecam i zabieram się za kolejną część. 
8;Baron niesie w sobie historie i historię - swoją, swoich bliskich, swojej krainy, swojego państwa, towarzyszą mu w tym dziadek Jerzy, obozy koncentracyjne, Śląsk(ość), języki, psy-bogowie i dziki a w środku, niczym w oku cyklonu tkwi psińco, czyli hnic. Cały zbiór to spoista narracja, o licznych wspólnych mianownikach, które często stanowią właśnie owe postacie-figury. "*** [Jeszcze się nie urodziłam]", "Buty", "Karawana", "Pokrzywy i dżdżownice", "Języki", "Delikatesy", "*** [Zaparłem się Polski jak święty Piotr Chrystusa]", "Spitsbergen" i "Kapłaństwo zwierząt" zdecydowanie najlepsze. Baron pracuje na, zdawać by się mogło wyświechtanych tworzywach, tożsamości i pamięci. Odkrywa jednak, że wciąż da się w nich znaleźć wiele miejsca na świeży język i nowe głosy. Kościelscy zasłużeni. Barona na pewno warto będzie, w nadchodzącym czasie, bacznie obserwować. 
9;Rewelacyjna trzecia część. Ciężko opisać emocje które stworzyła w mojej głowie podczas czytania.  Doskonała seria. Warto po nią sięgnąć. 
3;Słabiutka ta książka. Składa się z pytań przesłanych przez czytelników i odpowiedzi udzielonych przez... w sumie nie wiadomo kogo. Same pytania są wyjątkowo mało interesujące, a jak już znajdzie się jakieś sensowne to odpowiedź jest wymijająca. Generalnie jak ktoś jest oczytany to nic ciekawego tu nie znajdzie. 
7;O matko, jak ta książka kłuje, gryzie, zawadza, śmierdzi, drażni. Z wielką niechęcią przerzuca się kolejne kartki, podczytuje zerkając bokiem, nigdy wprost. A jednak przez ten ból trzeba przebrnąć, trzeba go oswoić, przyznać się do niego. Te opowieści to czyste emocje, wzięte pod mikroskop każdego pojedynczego bohatera, który sprzedaje nam swoją opowieść. Są dokładnym przeciwieństwem wystylizowanych romansów, nie kończą się ładnie opakowanym morałem. Wcale nie kończą się morałem. Ale nie ma wątpliwości, że rzeczywistość, którą opisują czai się naprawdę, tuż za rogiem, tuż pod cienkim lodem, po którym stąpamy... 
8;Paula to typowa pracoholiczka, która całym sercem angażuje się w pracę licząc na awans. Niestety po raz kolejny trafia się on komuś innemu, a jej kolejne zadanie do wypełnienia.  Greg to barista, dla którego kawa nie ma tajemnic, a ta którą on przyrządzi, kusi nie tylko zapachem, ale i niepowtarzalnym smakiem. Nadal nie do końca pogodzony ze śmiercią żony, nie umawia się na randki, a czas poświęca na pracę i dąży do spełnienia marzenia, którym jest własna kawiarnia.  Los sprawia, że spotykają się w kawiarni, w której pracuje Greg, a do której Paula czasami wpada na kawę.  „Zaproś mnie na pumpkin latte” to niespiesznie tocząca się historia o życiu i zwykłych ludziach. Ich smutkach, troskach i radościach. Jest klimatycznie, ale chwilami też żartobliwie. Lekka i przyjemna historia, która dzięki lekkiemu pióru autorki czyta się sama.  Bardzo mi się podobało, że Anna Chaber w tę niby prostą historię, wplotła bardzo ważny temat, a mianowicie profilaktykę nowotworu piersi. To ważne, aby kobiety potrafiły i chciały się badać regularnie.  Podsumowując, „Zaproś mnie na pumpkin latte” to bardzo przyjemny debiut, a ja z chęcią sięgnę po kolejne książki autorki😊. 
7;Kto by pomyślał, że w tłumie gości On zwróci uwagę właśnie na Nią? Paula musi zmierzyć się z organizacją jesiennego eventu. Może to właśnie on pozwoli jej zdobyć upragniony awans? Greg pracuje w Seaside Cafe, lecz chciałby pójść krok dalej i otworzyć własną kawiarnię. Nie spodziewa się, że to marzenie będzie miało szansę się spełnić.  Gdybym nie wiedziała, nigdy nie powiedziałabym, że ta książka to debiut! Lekka, jesienna, przytulna i przede wszystkim pachnąca przepyszną kawą… Taka jest historia Grega i Pauli, choć kryje się w niej kilka pobocznych i jakże ważnych tematów — ekologia i profilaktyczne badanie piersi (jeszcze w trakcie lektury zapisałam się na USG!). Mamy tutaj naprawdę ciekawy pomysł na fabułę. Akcja książki jest stonowana, w odpowiednim tempie i szczegółowością poznajemy kolejne fakty z życia bohaterów. Paula i Greg to postaci o nietuzinkowej i bolesnej przeszłości. Oboje wzbudzili we mnie dużo sympatii, a ich relacja jest niesamowicie naturalna, otulająca i przynosząca na usta delikatny zauroczony uśmiech. Doskonale oddano tutaj jesienny klimat. Potrafiłam wyobrazić sobie zapach pumpkin latte, czy dyniowego placka… Styl autorki bardzo przypadł mi do gustu. Jest lekki, przejrzysty, dialogi nie są naciągane. Z chęcią sięgnę po kolejną powieść Ani. Cóż mogę dopowiedzieć. Czas z tą lekturą na pewno nie był stracony. Przepłynęłam przez nią błyskawicznie. Całość zrobiła na mnie bardzo dobre wrażenie, choć do samego końca nie pojawiły się fajerwerki. Jeśli jeszcze nie poznaliście historii Pauli i Grega, koniecznie musicie to nadrobić, zanim zasiądziecie do świątecznych powieści. Polecam! 
9;Napiszę krótko. Uwielbiam Brudnego i tę serię! Czekam z niecierpliwością na kolejną odsłonę! Btw, w książce na początku jest wzmianka o sprawie "Malarza z Wrocławia", podejrzewam, że to takie małe nawiązanie do "Polowania na Psy" Mieczysława Gorzki, z którym Pan Piotrowski się zna i sam ów książkę tego autora polecał. 
6;Najsłabsze dotąd dzieło Sandersona z którym się spotkałem. Nie jestem do końca pewien co powiedzieć o tej noweli - sam pomysł był ciekawy, egzekucja dobra, ale jednak czułem, że czegoś mi tu brakuje. 
2;Nie lubię być bardzo negatywny, więc ograniczę swoją opinię do jednego zdania. Nie mam pojęcia co właśnie przeczytałem. Jeśli szukacie jakichś serii fantasy, to zapraszam na mój materiał. (wybaczcie, że taka krótka opinia, ale naprawdę nie wiem co tu napisać). Miłego dnia! 
8;Mala M. znowu pakuje się w kłopoty!!! Jej cudowny Piotr- bóg nieziemskiego seksu okazuje się być też tajemniczym Marsem- bogiem wojny, dlatego Mala musi zniknąć!!! I to jak najprędzej! Nieważna jest zabójcza impreza u Zuzki. Nic nie jest ważne! Tylko to, że trzeba natychmiast się pakować i wyjeżdżać. Gdzie? Gdzie się da, byle daleko i bezpiecznie. Niestety..Ci, którzy ją tropią nie ustają w swoich poszukiwaniach. Biedni..nie wiedzą z jakim chaosem i niszczycielskim żywiołem mają do czynienia.  Czy uda im się wytropić dziewczynę? Jakie przygody tym razem szykuje jej los?  Ta książka jest jak grudniowy kalendarz adwentowy. Nigdy nie wiesz co za chwilę wyskoczy Ci z okienka!😂 I co by to nie było, zawsze przynosi mnóstwo frajdy i uśmiechu.  Bardzo mi się podoba ten luźno ironiczny styl autorki włożony w usta naszej bohaterki. To, jak komentuje otaczającą ją rzeczywistość i spotykające ją zdarzenia. Mala nigdy nie marudzi, tylko zawsze jest pozytywnie zakręcona i w każdej sytuacji stara cieszyć się życiem, dlatego książkę czyta się naprawdę przyjemnie. Oczywiście są też gorące sceny, bo w końcu mamy tu boga seksu, ale nie wyskakują z każdej kartki, czego ja akurat bardzo nie lubię.  Dla mnie była to bombowa historia, z bohaterką, którą ogromnie polubiłam, dlatego Wam książkę polecam. Jeśli oczywiście lubicie taką luźniejszą literaturę. 
1;Do wszystkich, którzy zastanawiają się, czy to czytać i tych, co wysoko ocenili to "dzieło": gówniana książka, jest wiele więcej naprawdę dobrych książek typu dark romance, szkoda czasu i lasów na takie gnioty. 
7;Główny bohater bardzo wiarygodny, ale bohaterka już mniej. Niby wszystko ok, ale poprezdnie dwie części bardziej mi się podobały. Po za tym, tu opieka nad dzieckiem została sprowadzona do błahostki. Podrzucać regularnie dziecko pani Jodze? 
9;„Mursz” to jedna z najlepszych powieści jakie przeczytałam w tym roku. Niebezpiecznie wciągająca, zachwycająca zniewalającym klimatem i naznaczona mrocznymi tajemnicami z przeszłości. Tej książki nie możecie nie przeczytać! Nie wiem jak Ewa to robi, ale z każdą kolejną powieścią zachwyca mnie swoją twórczością jeszcze bardziej. I gdy już mi się wydaje, że lepiej być nie może, serwuje mi kolejną historię jeszcze lepszą od poprzedniej.  „Mursz” przede wszystkim oczarowuje mrocznym i dusznym klimatem, niepokojącą i wręcz osaczającą czytelnika aurą, której oddech czujemy na plecach podczas lektury. Autorka prezentuje nam dogłębnie przemyślaną, enigmatyczną historię, która jest wprost naszpikowana emocjami. Po mistrzowsku dawkuje napięcie i stopniowo wprowadza nas w gęsty, zdechły, przytłaczający, zmurszały las, by na końcu zaskoczyć zupełnie nieprzewidywalnym zakończeniem. Tak! Powieści Ewy to przede wszystkim KLIMAT. Obezwładniający, hipnotyzujący i uzależniający. Co tu dużo pisać? Uwielbiam pióro autorki i z ekscytacją wyczekuję kolejnej niepokojącej historii.  Nie zastanawiajcie się, tylko czytajcie. Ta książka to absolutny must read tej jesieni. Pochłonie Was bez reszty! 
10;Książkę kupiłam z polecenia zagranicznej youtuberki i liczyłam, że będzie dobra, ale byłam jednocześnie sceptycznie do niej nastawiona. Na szczęście jedyne co mnie odtrąca w tej książce to okładka, która moim zdaniem jest okropna. Powieść zasługuje na coś lepszego niż taką typową okładkę jak z jakiegoś romansu młodzieżowego (zwłaszcza, że główny temat książki jest ciężki). Pomijając okładkę, debiut Jasmine zrobił na mnie bardzo dobre wrażenie. Bardzo szybko i przyjemnie się czyta, bohaterowie ciekawi, ich przemyślenia również (naprawdę sporo cytatów mam zaznaczonych). Były momenty przy których się zaśmiałam, a także takie przy których płakałam.  Czy to jest szokująca książka? Nie bardzo. Czy warto ją przeczytać? Według mnie tak, bo naprawdę była takim promykiem nadziei i nie mogłam się od niej oderwać. 
7;Bardzo spodobała mi się ta książka. Jest mroczna, smutna i nie daje nadziei, ale mimo to trudno się od niej oderwać. Autor tworzy specyficzny klimat, który uwodzi czytelnika. Życzyłabym sobie tylko innego zakończenia. Interpretacja P. Ani Dereszowskiej to prawdziwa perełka - zachwyciła mnie. 
7;Blade był jednym z członków klubu Storm Riders. Od życia oczekiwał niewiele, bowiem był raczej typem, który tylko bierze i nie daje nic w zamian. Do pewnego czasu…   Kiedy jeden z członków klubu ginie Blade musi spełnić jego ostatnią wolę, jaką jest chronienie jego młodszej siostry. Po mężczyźnie można by się wiele spodziewać jednak nie tego ze zostanie… nianią…   Corinne w swoim życiu przeżyła już wystarczająco wiele nieszczęść. Począwszy od śmierci ukochanego brata, po szantaż i bezprawne zabranie jej domu. Kiedy pewnego dnia w barze spotyka Blade’a dziewczyna z przerażenia o mało nie mdleje. Tak naprawdę nie wie czego ten człowiek może od niej chcieć i dlaczego tak bardzo się upiera, aby poszła z nim do ich klubu.   Jeżeli Balde myślał, że ostatnia wola przyjaciela będzie prosta to grubo się mylił. Rudowłosa piękność może i boi się mężczyzn, ale mimo wszystko nigdy się im nie przyporządkuje.   Anna Wolf po wielkim sukcesie bestsellerowych „gangsterów” powraca tym razem z klubem motocyklistów. W tej książce nie znajdziecie ckliwej historii miłosnej rodem z bajek Disneya. Tu od samego początku czuć testosteron, władze i żądzę. Historia wciąga od pierwszej strony i nie pozwala się choć na chwile od niej oderwać. Myśle, że ta książka powinna pojawić się na półce każdej maniaczki motocyklowej fabuły. 
9;Przybyłek w formie. Słodko gorzka historia perypetii trzech przyjaciółek. Fantastyczne bohaterki, ciepła atmosfera i trochę akcji :) książka w sam raz na spokojny wieczór 
4;Zaczęłam Sagę od najpóźniej napisanej części - Początek. Wciągnęło mnie życie Winnych, sposób narracji i charaktery postaci. Czytając kolejną część niestety bardzo się męczę - jest spora niespójność faktów, np. tutaj Roman jest najmłodszym synem("A Romek? - Stanisław spytał o najmłodszego brata"), w poprzedniej części był najstarszy. 
8;Książka, wbrew temu co sugeruje tytuł, nie opisuje Kanady zbyt cukierkowo. Oprócz rozdziałowi poświęconemu trudnej historii Kanady, wspomina też o stanie obecnym - polityce, imigrantach, ekologii, itd. 
7;"Speedlove" opowiada o Alex, młodej dziewczynie, która ma możliwość spełnić swoje największe marzenie - rozpocząć karierę w wyścigach MOTO GP.  Nie ukrywajmy, świat motocyklistów to typowo męski świat, więc Alex będzie mieć okazje, by udowodnić, że kobiety też świetnie jeżdżą na motocyklach. A zadanie będzie dość trudne, bo wielu jej konkurentów ma problem z jej płcią.  Jednak "Speedlove” to nie tylko wyścigi.  Alex będzie musiała sobie poradzić z ciężkim stanem swojego ojca, spełnianiem marzeń, ale i też życiem uczuciowym, bo we Włoszech będzie czekać na nią kilku adoratorów.  Jednak to tylko wierzchołek góry lodowej, bo każdy wątek kryje w sobie coś jeszcze. I to mi się bardzo spodobało, bo wydarzenia łączyły się ze sobą dość zgrabnie, mimo że kompletnie się ich nie spodziewałam.  Muszę przyznać, że książka była dla mnie wielkim zaskoczeniem i nie sądziłam, że mi się aż tak spodoba. Zarówno fabuła jak i zwroty akcji były naprawdę ciekawe i ciężko było się oderwać.  Więc jeśli miałabym polecić jakaś książkę o motocyklistach to zdecydowanie powiedziałbym "Speedlove"!  [Za możliwość przeczytania dziękuję wydawnictwu Szósty Zmysł] 
9;Czytałam i płakałam jednocześnie, jest to jedna z tych książek, które wzruszają największych twardzieli i twardzielki. Henry Page, uzdolniony pisarz i Ona... tajemnicza, urocza i przepiękna Grace. Niesamowita historia, wzruszające momenty, po prostu nic tylko brać i czytać. Napisana w sposób przystępny dla każdego. Polecam w 100% 
5;Sama nie wiem co sądzić o tej książce. Czyta się ją szybko, nie jest nudna. Ale wydaje się dosyć powierzchowna, a może jednak nie bo stawia nas przed wyzwaniem: a gdyby nam się coś takiego przytrafiło, jak byśmy zareagowali. Czyli może jednak trzeba docenić postawienie przez autora tego pytania/zagadnienia, może to już nie jest takie abstrakcyjne przy dzisiejszym stanie nauki?  A zatem polecam, czytajmy i zastanawiajmy się. 
8;Dałbym więcej ale dwie rzeczy spowodowały że nie mogę. Pierwsza to drobiazg który gdy go usłyszałem pomyślałem "poważnie Remik?" A druga tyczy się głównego wątku. Za grubo jak na nasze warunki moim zdaniem. Końcówka wyśmienitą choć był moment gdy chciałem znaleźć kontakt do autora i go "udusić" to jednak rehabilitacja była natychmiastowa i full profeska. Ta książka to taki hollywoodzki blockbuster. Pewne wzory powiela do bólu, końcówka jest przewidywalna i z happyendem ale przelatuje się przez nią momentalnie. Wypada mi tylko polecić. Dobre czytadło, bardzo dobre. 
7;Czy każda kolejna książka, która w jakimś stopniu przypomina o magicznym świecie z Harrego Pottera mnie cieszy? Absolutnie tak! Przedstawiam Wam książkę, która towarzyszy wystawie znanego na całym świecie Muzeum Historii Naturalnej. Naukowcy, obrońcy planety i pionierzy wśród przyrodników zabierają głos w sprawie cudów natury.   Przyglądając się tej wystawie możemy na własnej skórze przekonać się skąd Rowling brała natchnienie do stworzenia magicznych istot w Harrym, ale przede wszystkim w Fantastycznych Zwierzętach.   Podczas lektury możemy poczuć się jak Newt Skamander, którzy tworzył swoje zapiski o wielu gatunkach zwierząt. Ciekawe artykuły, zdjęcia czy ilustracje dają nam możliwość poznania nie tylko tego fascynującego Muzeum, ale również poznania wielu ciekawostek dotyczącego naszego (magicznego) świata.   Książka ta ma też jedno duże przesłanie, które niekoniecznie jest oczywiste na pierwszy rzut oka, a mam tutaj na myśli, że dbajmy o naszą planetę chociażby w jak najmniejszym stopniu. Przerażajace jest to jak wielu gatunkom grozi wyginięcie. A może też w naszym świecie jest szansa na odrobinę magii, gdy tak głębiej przyjrzymy? Czytając ogromnie poruszamy wyobraźnie. Polecam małym i dużym odkrywcom! Idealny pomysł na prezent. 
7;Czasem jedyne słuszne podejście to babskie podejście: Nie dać się podejść... Żądna zemsty kobieta i niefrasobliwy detektyw kontra banda oszustów. Do tego domowej roboty pułapka na włamywacza i podrobiona cytrynówka. Idealna książka na jesienne wieczory, lekkie pióro, dobry żart i totalny luz jakim autorka obdarzyła swoich bohaterów. Serdecznie polecam❤❤❤❤❤ 
7;Czy sztuka naprawdę potrafi odmienić życie? Ułatwić zaakceptowanie siebie i pogodzenie się z kompleksami? Wytyczyć nową drogę, poszerzyć horyzonty, pomóc odnaleźć własne miejsce w świecie? Liwia Gawlin tak właśnie twierdzi. Wyrywając innych ludzi z ich poukładanej codzienności, burząc ich obronne mury, powinna jednak zaoferować im coś w zamian, coś więcej niż obietnicę sławy, ale czy ona sama jest na to gotowa?  Wiktor Porocha żyje zupełnie zwyczajnie. Na co dzień pracuje w galerii handlowej, gdzie sprzedaje ludziom internet. W weekendy spotyka się z przyjaciółmi, odwiedza rodziców. I choć niedawno rzuciła go dziewczyna, jego historia mogłaby być taką, jakich wiele. Jednak pewnego dnia, gdy siedzi zaczytany na ławce w parku, zaczepia go obca kobieta, pytając, czy może mu zrobić zdjęcie. W ten sposób poznaje Liwię Gawlin, artystkę i właścicielkę sklepu Stylove. Wkrótce zgadza się wziąć udział w jej nietypowym projekcie – kobieta chce ukazać na fotografiach piękno osób „niestandardowych”, z różnymi defektami. Zaczyna również prowadzić dla swoich modeli warsztaty o sztuce pod nazwą „Soboty z Picassem”. Czy udział w tym przedsięwzięciu rzeczywiście coś w ich życiu zmieni?  Bardzo długo przekonywałam się do głównego bohatera. Jego zachowanie i nastawienie do innych ludzi były wyjątkowo odpychające. Kiedy już się wyjaśniło, z czego to wynika, nadal sądziłam, że przynajmniej do pozostałych uczestników warsztatów będzie miał inne podejście. Tak się jednak nie stało. Tkwiąca w nim złość do wszystkiego i wszystkich wokół nie przewidywała wyjątków. Z czasem przestało mnie to dziwić. Taka kreacja jego postaci bardzo wyraźnie pokazywała, że stawia się on w opozycji do całego świata. Samotny, nierozumiany, niedoceniony, skazany na nijakość, pozbawiony nadziei. Spotkanie Liwii Gawlin i udział w jej projekcie okazuje się początkiem zmian, ale czy na pewno na lepsze? Kiedy człowiek otwiera się na coś nowego, może wiele zyskać. Ale nawet jeśli ten jego świat się powiększa, nadal musi jakoś się w nim odnaleźć. Kiedy dojdzie do wniosku, że i tak nie ma tam dla niego miejsca, paradoksalnie stanie się jeszcze bardziej samotny i rozgoryczony. Jedyne, co zyska, to garść wspomnień i zapewne jeszcze większą świadomość swojej inności i wyobcowania.  Gdy Wiktor zaczyna patrzeć na otaczającą go rzeczywistość z nieco większym optymizmem i nadzieją, autor kontrastuje to z nienawiścią społeczeństwa, która wydaje się wszechobecna. Nawet anonimy otrzymywane przez Liwię nie robiły takiego wrażenia jak komentarze zamieszczane w sieci przez internautów. Nie oszczędzali nikogo, także informacja o tragedii nie przeszła bez echa – hejt i pełne złośliwości wpisy musiały pojawić się i tam. Wyglądały tak prawdziwie, że nie zdziwiłabym się, gdyby zostały przez autora żywcem wciągnięte do powieści z jakiejś strony internetowej. I to z zachowaniem oryginalniej pisowni, pełnej błędów, która jeszcze dodawała im autentyczności. Ale taka właśnie jest ta wirtualna przestrzeń. Można znaleźć w niej wszystko, choć trafić na coś wartościowego coraz trudniej, gdy przykrywają to całe tony wypowiedzi niemających innego celu niż komuś dopiec, skrytykować, wyśmiać czy poniżyć. Czytając to, można dojść do wniosku, że żyjemy w świecie wrednych, pozbawionych empatii psychopatów. A to trochę przeraża.  Michał Paweł Urbaniak stworzył powieść, po którą z całą pewnością warto sięgnąć. Nie jest to lektura lekka i przyjemna, czytana dla zabicia czasu. Ta historia niesie za sobą ogromny ładunek emocjonalny i zmusza do refleksji nad wieloma różnymi aspektami życia. Każe przystanąć i pochylić się nad losem tych, których się nie dostrzega, bo wydają się zbyt zwyczajni i stanowią tylko element jakiegoś nieokreślonego, szarego tłumu. A także tych, których zwykle omija się wzrokiem, gdyż z jakichś powodów nie mieszczą się w ramach obecnie przyjętych kanonów piękna. Polecam!  https://ogrodksiazek.blogspot.com 
4;Szowinistyczny erotyk. Smutna historia seksoholika, przeplatana słabymi, często niesmacznymi żartami. Niemniej jednak styl Pana Piotra C. sprawia, że czyta się zaskakująco przyjemnie. Okładka ładna :) 
9;Dom bez klamek to książka której historia rozgrywa się jak możemy się domyślić w szpitalu psychiatrycznym, morderstwo jedno, drugie, następne, śledztwo kto zabił co się wydarzyło teraz i w przeszłości. Początkowo historia mnie nie wciągnęła, książka wydała mi się nudna, ale jak już zaczęłam to zobaczę co dalej w końcu nie określa się książki po okładce i dość szybko zmieniłam zdanie, nie jest nudna, coś się dzieje, trzyma w napięciu, historia się rozwija, zapętla i ta ciekawość co dalej kto tak naprawdę jest winny, czy ten jak podejrzewam, czy nie. Polecam, warto przeczytać jeśli ktoś lubi kryminały, zagadki, śledztwo... 
9;jednostka chora, zbędna, stara, niedołężna, niezrozumiała, za wiele oddająca siebie innym. kiedy jej śmierć staje się wybawieniem reszty grupy. wszyscy cierpieli w tej sytuacji. brak wyjścia. wiele myśli, emocji jak na tak krótką pozycję. 
8;Wszyscy fani romansów mafijnych na pewno już widzieli okładkę, czytali opis debiutu (samodzielnego) Autorki. Niektórzy mogli zapoznać się wcześniej z historią, czytając ją na Wattpadzie. Ja, mimo możliwości, tego nie zrobiłam. Więc emocje, które towarzyszyły mi podczas czytania, były pierwotne, świeże.   Dawno nie czytałam ksiazek w tym, jakże popularnym i uwielbianym kiedyś przeze mnie gatunku. Jednak taka przerwa była mi potrzebna. Teraz mogłam spojrzeć na książkę z przewietrzoną głową 😅  Annabell i Matteo. Moim zdaniem - bohaterowie idealnie dopasowani. Ani jedno ani drugie "nie daje sobie w kaszę dmuchać". Takie relacje damsko-męskie w w książkowych wątkach mafijnych (jak i w prawdziwym życiu) lubię najbardziej. Aranżowane małżeństwa w tym brutalnym świecie nigdy nie bywają proste i szczere. Jak jest w przypadku tej dwójki? Czy przez fakt, że oboje wiedzą czego chcą, uda im się dojść do porozumienia? Czy tajemnice, które oboje skrywają ich poróżnią?  Książka jest napisana lekkim stylem, czyta się ją bardzo przyjemnie, nic nie ucieka naszej uwadze. Możemy poznać zarówno myśli kobiety, jak i mężczyzny, ponieważ rozdziały są napisane z obu perspektyw. Jednak, co ważne - nie są powtórzeniami!Autorka wykreowała fabułę pełną tajemnic, zdrad, akcji, pożądania. Bardzo dobrze przekazała napięcie i zasady panujące w tym brudnym świecie. Bohaterowie sami nie spodziewają się tego, co wydarzy się po ich ślubie. Zaplanowane przez obojga role, będą musiały odejść co nieco od scenariuszy, które sobie napisali (a właściwie od tych, które zostały im napisane przez status społeczny).   Pozostaje mieć nadzieję, że na końcu uda im się żyć długo i szczęśliwie - chociaż, jak wszyscy fani romansów mafijnych wiedzą - jedynym sposobem na odejście z mafijnego świata jest śmierć. Czy to właśnie czeka Annabell, Matteo, a może kogoś innego?  Przekonajcie się sami 😊  Ja już zacieram rączki na historie o kolejnych braciach Costello 😉 
7;Książka w zasadzie bez fabuły a jakże ciekawa. Skupia się na życiu wewnętrznym i myślach bohaterów. Niuanse, psychologia, gesty, egzotyka. Polecam, celne przemyślenia autora. 
7;"Sprawa Hoffmanowej" w zasadzie całą swoją zawartość sprzedaje już na okładce. Już na wstępie wiemy, że historia skończy się źle, wiemy, że to opowieść, którą "napisało życie". A jednak nie da się oderwać od samej opowieści - od fascynującej opowieści sprzed wieku, oddającej głos samej bohaterce i targającym nią demonom. Barwne historie z przedwojennego Zakopanego, na tle monumentalnych gór. Świetna historia. 
8;"Z biegiem lat drzewa przypominały już tylko zmurszałe, smętnie sterczące kikuty. Było zupełnie tak, jakby przyroda wszczęła własny bunt przeciwko temu, co się tutaj stało. Jakby rośliny wchłonęły krew zamordowanych, która pod ziemią zamieniała się w truciznę." Patrzycie i zachwycacie się tak samo jak ja, kiedy widzicie, że każda kolejna książka autora jest lepsza od poprzedniej? "Mursz" to najnowsza książka Ewy Przydrygi i szczerze przyznaję, że jest to najlepsza dotychczas przeczytana przeze mnie książka autorki. Historia zmurszałego lasu, trzech leśniczówek, dziwnych mieszkańców i ludzi, których ten kawałek ziemi przyciąga sprawia, że nie da się odejść od lektury. Poznajemy różne drogi, ale tylko ta jedna właściwa doprowadzi nas do prawdy, która wcale nie jest taka prosta do przejścia. Narratorami są trzy kobiety, a historia każdej z nich jest usytuowana w innej ramie czasowej. Sprytne zagranie, które pozwala spojrzeć na sprawę lasu z różnych perspektyw. Co ciekawe, każdy odczuwa klimat tego miejsca tak samo. Jest trochę mrocznie, nieswojo, cicho, mieszkańcy "psychopatyczni", a to sprawia, że ludzie nie zagłębiają się w te rejony. Ale czy tak faktycznie jest? Nie do końca. Różne zdarzenia popychają bohaterów do tego miejsca, by szukać odpowiedzi. Czy las odpowie im na pytania, które ich dręczą? Będziecie zdziwieni, do jakich wniosków dojdą bohaterki. Nie spodziewałam się takiego obrotu spraw. Autorka pomału wiła nić podejrzeń z każdej strony, by końcowo złapać w pułapkę zaskoczenia. Czy będziecie usatysfakcjonowani? Dobre pytanie! Podejrzanym może być każdy, ale jak to mówią - najciemniej pod latarnią 😉 "Podobno najlepiej czujemy się tam, gdzie są nasze korzenie, a najcenniejsze jest to, co zostaje po bliskich. Jeśli ta teoria jest prawdziwa, to po raz kolejny mnie ona nie dotyczy, a przynajmniej nie jest nią ani to miejsce, ani tym bardziej ta chata." Pani Ewa wie jak zainteresować czytelnika. Nie chcę spoilerować, dlatego nie napiszę dokładnie, co znajduje się w książce, ale sprawia, że jeszcze bardziej chcę odwiedzić Kaszubską ziemię. Zresztą, przeczytajcie, a sami zorientujecie się o czym piszę. Lekkie pióro autorki wciąga nasze godziny z książką w ręku w otchłań i przenosi do świata, w którym nie chcielibyśmy się znaleźć, a jednocześnie coś do niego przyciąga. Czy ta mroczniejsza strona mocy? Wejdźcie na leśną ścieżkę, którą poprowadzi Was za rękę Ewa Przydryga. Przysłuchajcie się szelestom liści, przebijającemu się słońcu wśród gałęzi drzew, zatkajcie nosy, by pewien zapach nie przyprawił o ból głowy. Miejcie uszy i oczy szeroko otwarte, byście nikogo nie przegapili na swojej drodze, np. nieproszonego gościa skrywającego się za konarem drzewa. Niezmiernie się cieszę, że miałam okazję poznać tę historię i szczerze ją polecam. Mam nadzieję, że będziecie mieli choć trochę podobne odczucia do moich. 
8;Kupowanie prezentów świątecznych to nie zawsze łatwa sprawa. Czasami po prostu brak mi pomysłów. Mam takie osoby wśród najbliższych, że wiem co sprawi im radość. Moją przyjaciółkę, męża, mamę obdarowuję książkami.  Uważam, że dobra powieść, kryminał, romans, thriller lub przewodnik mogą kogoś bardzo ucieszyć. "Złoty płatek śniegu" Krystyny Mirek to świetna propozycja na prezent.  W Jaworzynce co roku toczy się wielka wojna świąteczna. Miasto jest podzielone na zwolenników i przeciwników świąt. W tym roku organizowany jest świąteczny bal, na którym nie może nikogo zabraknąć. Będzie tam, Jowita, pani burmistrz, Adam, dyrektor szkoły, ich dawny przyjaciel Ignacy i Julia, zakochana nastolatka, która boi się wyjawić rodzicom swój sekret.   Czy losy tych ludzi splotą się ze sobą? Czy te święta będą radosne i pełne miłości?  "Złoty płatek śniegu" to powieść, która przenosi w świąteczny klimat. Mamy wiele wątków i bohaterów, a każdy z nich wnosi coś do tej historii. Każdy z nich doświadcza zawirowań w swoim życiu. Musi zmierzyć się z wieloma problemami i podjąć trudne decyzje. Dla bohaterów nie będą to zwyczajne święta. Ich życie się zmieni. Tylko czy na lepsze?  "Złoty płatek śniegu" to przede wszystkim książka o miłości, o której wszyscy marzą. Życie bez niej jest niepełne i kogoś nam brak.  "Każda miłość ma swoje granice, których nie wolno przekraczać".  Mnie powieść Krystyny Mirek urzekła. Problemy bohaterów wydawały mi się bardzo realne i prawdziwe. Ogromny plus daję za to, że jest to bardzo życiowa historia. Zachowania ludzi są różne. Każdy na swój sposób radzi sobie z problemami i uczuciami.  "Złoty płatek śniegu" zaczarował mnie i wzbudził same pozytywne odczucia. To idealna lektura, na ciemne, zimne wieczory, która rozgrzeje Was niczym termofor. 
8;Seria "ROSNĘ I POZNAJĘ" składająca się z wielu kolorowych książeczek jest idealna dla najmłodszych dzieci – ilustracje oraz krótkie teksty zachęcają dzieci do oglądania. Dzięki tym książeczkom dzieci poznają nowe słowa, nauczą się rozpoznawać przedmioty, zwierzęta, kształty i kolory, dowiedzą się, do czego służą różne przedmioty w ich otoczeniu.  Zawiera najważniejsze informacje, które podano wraz z rysunkami podstawowych przedmiotów domowych oraz tych związanych z otoczeniem parkowym. Polecam. 
8;Jak można tak potraktować czytelnika i zakończyć książkę w takim momencie? No jak? Po Don’t love me sięgnęłam w celu całkowitego zrelaksowania się i wyciszenia, a tutaj niespodzianka - otrzymałam całą paletę emocji i zbieram szczękę z podłogi po doczytaniu ostatnich stron.   Za tymi wszystkimi emocjami i moim nerwowym przewracaniem kolejnych stron stoi oparcie całej historii na bardzo tajemniczym i trzymającym w napięciu wątku sensacyjnym. Nie jest to ckliwy romans, raczej burza różnorodnych uczuć, od miłości i namiętności aż po ogromny strach i odrzucenie, które ciagle przetaczają się pomiędzy postaciami. Każdy rozdział wywraca wyobrażenie o bohaterach o 180 stopni, a po przeczytaniu całości w dalszym ciągu nie wiadomo kto jest tutaj czarnym charakterem. A może po prostu, jak to w życiu żaden człowiek nie jest do szpiku kości wyłącznie zły lub dobry? Okaże się, kolejny tom z całą pewnością sporo wyjaśnia, choć jak zdążyłam już poznać twórczość autorki otworzy furtki do jeszcze większej ilości pytań.   Cala historia toczy się w urokliwym, ale surowym szkockim krajobrazie, który tylko potęguje odczucia związane z bohaterami i ich zakazanym uczuciem. Kenzie to bohaterka, której nie da się nie lubić, ponieważ jest po prostu ,,normalna”. Jak każdy z nas. Mocno cierpi po stracie matki i stara się zająć jej miejsce w rodzinie. Dlatego wyjazd do Szkocji na praktyki nie wydaje się jej szczytem marzeń, dopóki nie spotyka tam przystojnego Layalla. Natomiast chłopak to dziedzic bogatego rodu. Wśród jego bliskich liczą się tylko władza, bogactwo i zachowywanie pozorów, dlatego musi mocno uważać na każdy swój ruch. Kiedyś już groziło mu wykluczenie z rodziny. Jaką tajemnicę skrywa?   Naprawdę polecam. Jeśli poszukujecie lekkich, niebanalnych i pikantnych young adult to zdecydowanie warto rozejrzeć się w ofercie wydawnictwa Jaguar. Niedawno polecałam wam dwie książki Avy Reed, które tak jak i ta, nie są arcydziełami sztuki literackiej, ale to perełki w swoim gatunku i czyta się je wyśmienicie. Czasem naprawdę więcej nie potrzeba. Zgadzacie się? 
5;Trzecia powieść Beth O’Leary jest zaskakująco średnia. Choć sam pomysł na fabułę jest intrygujący, to wykonanie już nie bardzo.   Całość czyta się dość dobrze, podział czasowy i podział na narrację dwojga bohaterów, dodatkowo nadaje tempa i przybliża wszystkie postaci. Jest trochę komizmu, zaskakujących momentów, niezłych dialogów i jak zwykle idealna końcówka.   Ale… po raz pierwszy miałam wrażenie, że czytam książkę i tak bardzo nie jest ona dla mnie odpowiednia. A to wszystko przez dwudziestoletnich bohaterów i ich problemy. Choć główna linia fabularna dotyczy związku Addie i Dylana, to autorka mocno akcentuje historie innych postaci, dodatkowo porusza wiele społecznych i życiowych dylematów. Mam jednak wrażenie, że było tego za dużo jak na tak młodych, niedoświadczonych ludzi. Cały czas czułam jakiś zgrzyt, nie mogłam przekonać się do zachowania bohaterów, trudno było mi zrozumieć ich decyzje. I nawet nie pomogło to, że wszystko tak się zgrabnie łączy, rozwiązuje. Jak na mnogość problemów, było to banalne.   I czy tylko ja mam wrażenie, że historia Rodney’a jest najbardziej źle opisanym i zakończonym wątkiem? 
6;Hmm, mam troszkę mieszane uczucia po tej lekturze. Z jednej strony to całkiem niezły pastisz mało logicznych tasiemców telewizyjnych, ale z drugiej autor sam popada w podobne tory. Całościowo - jest to coś innego. Ale na pewno nie to, czego oczekiwałam. 
9;Monumentalna. Świetny, bogaty opis historii Gułagu jak i ówczesnych realiów ZSRR. Autorka często odwołuje się do Sołżenicyna, ale w przeciwieństwie do niego utrzymuje spójną formę. Pozycja trudna ale warta spędzonego czasu. 
4;Ni to wydra, ni sikorka, a już na pewno nie zaskroniec. Powieść Łukina ma tyle sensu, co ten bonmot.  Po całkiem przyjemnej restytucji polskiej fantastyki na łono moich czytelniczych zainteresowań, postanowiłem kuć żelazo póki gorące i ten sam manewr taktyczny zapragnąłem zastosować do fantastyki rosyjskiej. Fortel nie poskutkował. "Strefa sprawiedliwości" nie była szczególnie złą powieścią, od biedy można przeczytać, nie ma tutaj jednak nic, co zostaje po lekturze, ciekawej fabuły, bohaterów, intrygi, motywu przewodniego, jakiejś refleksji. Ot opis życia mieszkańców pewnej kamienicy i w szerszym kontekście pewnego bezimiennego, prowincjonalnego miasta wobec nadnaturalnych zjawisk zdradzonych w opisie wydawcy, przy czym życie w kamienicy ma tutaj największy potencjał, szerszy kontekst to raczej bełkot (chociaż czytanie o życiowych przegrywach typu Adaś Miauczyński wersja Marek Kondrat nie brzmi zbyt ambitnie). Sam wątek fantastyczny kojarzy się ze "Świętym Wrocławiem" Orbitowskiego, no więc pozamiatane ostatecznie. 
8;Dziś chcę przybliżyć wam twórczość znakomitego polskiego pisarza kryminałów, który zrobił na mnie wielkie wrażenie swoimi powieściami. Doceniajmy naszych autorów, bo ich dzieła nie ustępują w niczym tym zagranicznym.  Pan Pollak zasługuje na naszą uwagę, gdyż tworzy naprawdę intrygujące i ciekawie przedstawione historie, pełne tajemnic i zagadek, które pasjonują, wciągają, a nawet dostarczają rozrywki. Lekkie i przystępne pióro sprawia, że powieść czyta się przyjemnie oraz szybko.  Trzeci tom serii o przygodach komisarza Marka Przygodnego przenosi nas na ulice Wrocławia, gdzie dokonano mordu na starszej kobiecie i postrzelono jej męża.  Kolejne makabryczne wydarzenia komplikują żmudne dochodzenie. Skrupulatny śledczy sprawdza wszystkie poszlaki i tropy próbując połączyć wszystkie za i przeciw. Domysłom i spekulacjom nie ma końca, tym bardziej, że jego myśli rozprasza piękna kobieta.  Czy podejrzewane przez komisarza osoby mają jakiś związek z morderstwami? Czy Marek i jego podwładni złapią winnego? Jak potoczy się dalsze, osobiste życie Przygodnego? Kochani, naprawdę gorąco zachęcam was do przeczytania tej książki. Fabuła tej książki ma spokojne tempo, jednak od czasu do czasu przyśpiesza.  Autor z przymrużeniem oka ukazał tu służby mundurowe jako niedorajdów bez intelektu. Potwierdzają to swym zachowaniem dwaj policjanci Wójcik i Wojtkiewicz. To co ta dwójka wyczynia powoduje, że nie sposób się nudzić.  Pisarz genialnie wykreował wszystkie postaci, które czytelnik od razu polubi i im kibicuje. Mi osobiście najbardziej przypadł do gustu dziennikarz Kuriata, który jest inteligentny i bardzo pomaga w śledztwie. Nareszcie też za swoje poglądy i seksistowskie odzywki oberwał po twarzy. W końcu od dawna mu się to należało.  Nie ociągajcie się tylko chwytajcie za lekturę i pomóżcie rozwikłać zagadkę wrocławskich zbrodni. Czy domyślicie się kto jest seryjnym mordercą? Tytuł może być zwodniczy i może was zmylić. Jestem ogromnie ciekawa, czy macie wyostrzony zmysł detektywistyczny.  Polecam z całego serca! 
8;„Puste niebo” to druga powieść Pana Raka, którą miałam przyjemność przeczytać – choć uważam, że nie jest lepsza od poprzedniej, to myślę, że również jest bardzo dobra. Bohaterem powieści jest Tołpi – niefrasobliwy wiejski chłopak, który przez przypadek wyłowił Księżyc z rzeki Bug i również przez przypadek go rozbił. Ponieważ, skutkiem tego zdarzenia, ludzki gatunek czeka zagłada, Tołpi wyrusza do Lublina, odnaleźć rabina Jana Azryjela Hespera, który potrafi wytopić nowy Księżyc. Powieść rzeczywiście jest, tak jak opis z okładki wskazuje, niekiedy śmieszna, ale jest też straszna i brutalna – ogólnie jest dosyć mroczną historią. Przepełnia ją wiele wątków fantastycznych, nierealistycznych, nadających specyficzny, charakterystyczny dla powieści Pana Raka, wydźwięk. Opowieść jest kunsztownie napisana, czyta się ją z wielką przyjemnością. Na uwagę również zasługuje fakt, że jest bardzo ładnie i porządnie wydana – gruby biały papier, twarda oprawa, duża i przyjemna w odbiorze czcionka. W dodatku zawiera bardzo ładne, malutkie obrazki, jako miły akcent przy tytule każdego rozdziału – wydawnictwo Powergraph, brawo.  Jeśli macie ochotę na powieść, niestandardową, trochę jak ze snu, a trochę jak z brutalnej rzeczywistości – napisaną przez zdolnego autora, z niezłym poczuciem humoru, jeśli chcecie przeczytać coś o Włodawie, Chełmie a przede wszystkim o Lublinie, jeśli doceniacie staranność wykonania książki – gorąco polecam „Puste niebo”. 
8;Kolejne przygody agentki Riley. Tym razem sciagana zabójcę z łańcuchami. Czy to koszmar z przeszłości, czy może nowy zabójca. Fajnie się czyta. 
6;Bardzo lubię książki Doroty Milli -są ciepłe, napisane z dowcipem, życzliwością do bohaterów i ich wad. Ale to chyba najsłabsza z powieści Autorki - punkt wyjscia dla mnie byl tak absurdalny, że nie potrafiłam się wciągnąć w historię, niektóre sceny przesłodzone do tego stopnia, że mogłyby doprowadzić do wymiotów pół grupy starszaków ze żłobka. 
8;„Ludzie nie powinni tak nieumyślnie wchodzić do czyjegoś życia. Robić w nim bałaganu, a potem zwyczajnie, bez słowa wychodzić. Zarówno ja, jak i on nie potrafimy dokańczać rozpoczętych spraw. Brakuje nam odwagi”.  Miłość na poligonie? Wydaje się niemożliwa, prawda? A jednak Agnieszka Karecka tchnęła życie w bohaterów swojej powieści. Byli naturalni, prawdziwi i nieprzerysowani. Walczyli o swoje marzenia, mieli w sobie determinację i chęć odpokutowania win z przeszłości. „Serce w mundurze” jest dla mnie bardzo wartościową książką, bo nawet w romansie można zawrzeć piękną kwintesencję życia i walki o nie. Bardzo spodobał mi się klimat tej powieści – nieco szorstki, żołnierski, ukazujący różne scenariusze i przełamujący bariery odpowiednim slangiem. Klara – zdecydowanie to imię pasuje do głównej bohaterki – stawia na szali swoje życie. Jej chęć udowodnienia i pokazania swojej wartości jest godna podziwu i ja z ogromnym zaangażowaniem kibicowałam jej na każdym kroku. Autorka postawiła sobie spore wyzwania tworząc wielowątkową fabułę, która przeplata różne scenariusze mieszając przeszłość, która ma wpływ na teraźniejsze relacje i wydarzenia. Czytałam „Serce w mundurze” – nie mogąc się oderwać. Co tylko potwierdza fakt, że przeczytałam ją jednym tchem w kilka godzin. Nie mogłam i nie chciałam przerywać lektury. Ta książka jest piękna i zarazem trudna. Dodaje otuchy, ale również momentami rozrywa serce. Poza tym autorkę cechuje delikatność a jej wrażliwe pióro potęguje emocje, co dobrze wpływa na cały klimat powieści. I tak właściwie dodatkowym atutem byłyby rozdziały z perspektywy Igora, bo chętnie poznałabym męski punkt widzenia w tej historii. Wszystko szło pięknie, ale po końcówce chciałabym nieco więcej, bo czuję w pewien sposób niedosyt… Żałuję, że pewne kwestie nie zostały bardziej opisane, bo myślę, że książka wiele by na tym zyskała. Nie mniej jednak „Serce w mundurze” to coś świeżego na polskim rynku wydawniczym i pozycja, która jest zdecydowanie warta uwagi. Polecam! 
10;Książka opowiada pozornie o życiu ludzi w pewnej wsi, o ich myślach, wadach, pragnieniach, traumach i demonach. Przechodzimy przez całe pokolenie od narodzin aż do śmierci, obserwując jednocześnie jego otoczenie, historię, w której mieli swój udział. Jednocześnie jest to opowieść o kole życia, przemijaniu, nieubłaganie płynącym czasie. Poziom warsztatu jak dla mnie wybitny, przez książkę się płynie i nie da się jej tak po prostu odłożyć i zapomnieć o niej, ponieważ czytelnik chce się dowiedzieć, co będzie dalej, jak potoczą się kolejne wątki. Fascynujący jest też fakt, że historia opowiedziana jest nie tylko z perspektywy ludzi, ale też przedmiotów, nawet boga. Książka jest przy tym bardzo nostalgiczna, momentami kopie w brzuch tragediami, przez które przechodzą bohaterowie. Niemniej, opowieść o Prawieku i jego mieszkańcach jest niewątpliwie jedną z najlepszych książek, jakie przeczytałam w tym roku. 
7;Pozytywne zaskoczenie jeśli chodzi o pomysł na fabułę, acz kilka kłujących w oczy niedociągnięć zostawiło uczucie zawodu. Akcja toczy się sprawnie, nie wypuszcza czytelnika ze swoich szponów, i nawet bajkowe zakończenie nie przeszkadza. 
6;„Pod kluczem” autorstwa Ruth Ware to powieść kryminalna przetłumaczona na język polski przez Annę Tomczyk. Jako, że dawno nie czytałam kryminałów, a ten był szeroko zachwalany, postanowiłam go „wypróbować”.  Już na początku, w liście napisanym w więzieniu przez główną bohaterkę – Rowan do pana Wrexhama – adwokata, dowiadujemy się, że w posiadłości Elincourtów, w którym obejmowała posadę opiekunki do dzieci, doszło do tragedii – zginęło dziecko. W dalszej części Rowan krok po kroku przybliża nam sytuację.  Powieść ma formę epistolarną (cały czas Rowan pisze do adwokata), chociaż czasem miałam wrażenie, że autorka „uciekała” od niej na rzecz zwykłej narracji pierwszoosobowej. Te listy wyglądały po prostu na zbyt szczegółowe, że aż niewiarygodnym wydawało się być, iż główna bohaterka zapamiętała tak wiele, budziło to uczucie pewnej niespójności.   Ciekawym aspektem tej książki jest to, że jej akcja odbywa się w smart domu. Widzimy jak skomplikowane i problematyczne bywa korzystanie z tej technologii. Mimo, że często jest to praktyczne i wygodne, a także pozwala zaoszczędzić czas, potrafi także przysporzyć kłopotów oraz utrudnić życie, zwłaszcza w przypadku braku zasilania i awarii. Uważam, że smart dom potrafi być wiele straszniejszy niż nawiedzony dom i tak też jest w tym przypadku. Jego klimat jest tu wyraźnie wyczuwalny. Podbija go obecność na terenie posiadłości trującego ogrodu założonego przez poprzedniego właściciela.  W książce pojawiają się wielokrotne nawiązania do popkultury, jednak jest to bardziej „rzucanie nazwami” niż rzeczywiste odniesienia. W ten sposób wymienione zostają między innymi Vaiana, Kraina Lodu – filmy animowane oraz Piątek trzynastego, czy też „Tajemniczy ogród”. Przewija się także obecnie bardzo popularny Netflix. Pojawiła się też rzeźba Achlys – mitologicznej personifikacji nocy.  Najpewniej niesłusznie „Pod kluczem” skojarzyło mi się z „Domem zbrodni” Agathy Christie. Tam również pewną rolę odgrywa dziecko, ale nic więcej nie mogę zdradzić…  „Pod kluczem” z kolejnymi stronami zaczyna być coraz bardziej, może nie straszne, ale na pewno niepokojące. Atmosfera stopniowo gęstnieje, aż do finałowego rozwiązania, którego na pewno się nie spodziewałam, a które nie wydawało się być nieprawdopodobnym, a o to przecież w kryminałach chodzi.   Myślę, że jest to kryminał dla ludzi, którzy czytali ich niezbyt wiele. Dla tych bardziej doświadczonych może nie być niczym specjalnie odkrywczym, czy porywającym. Jednak klimat wyczuwalny w książce może zaintrygować niejedną osobę. 
8;Poezja zwykłości. Liryka niezwykle klarownej dykcji, prostej, mocnej, prozaicznej, o stylu bardzo wyrazistym i autorskim jak na debiut. To zbiór wierszy i próz poetyckich, które dużo mówią, ale nie są przegadane - raczej obficie wymowne. W potoku słów łatwo się zgubić, Baronowi jednak w "Korekcie", mimo potoczystości, udaje się utkać opowieść bardzo klarowną. Zbiór w zasadzie pozbawiony jest gorszych fragmentów. Baron zdaje się obiecać sobie, że wydobędzie ze zwykłości i powszedniości swoją poezję, że znajdzie w nich, w przeciwieństwie do wielu poetów codzienności, nie drugie dna, lecz pierwsze. I udaje mu się to - zarazem nie popada w banał, to imponujące osiągnięcie. "w korowodzie/melancholijny weselnik, w kondukcie pogodny żałobnik" - to chyba najtrafniejszy autoportret Barona. 
6;#52/52 #nietenmąż #KathrynCroft Opis, że jest to najbardziej porywający i zaskakujący thriller psychologiczny, jaki przeczytasz w tym roku, jest bardzo obiecujący, niestety moim zdaniem obietnica nie zostaje spełniona. Ledwo przetrwałam pierwszą połowę tej książki, później było lepiej, ale nie jakoś super. Zakończenie ok, było nieco zaskakujące, ale... no właśnie mam swoje ale do niego ;) 
7;Jeden z najlepszych tomów poezji współczesnej, jakie czytałem. Tak powinno się pisać wiersze! Tytułowe miasto przedstawiane jest w tytułowej nocy. To wtedy tętni emocjami i życiem. Podmiot liryczny kocha miasto, światło, architekturę, tramwaje, windy, skrzyżowania i stacje benzynowe. Miasto jest tu święte - taksówka jest katedrą, a podróż mszą. Narrator przechadza się trotuarami do zakładów pracy, domów czynszowych i restauracji. Majewski pisze: "Powstałeś z miasta i w miasto się obrócisz". W jego mieście nie brakuje też prostytutek i burdeli, są też bramy, a w nich dziewczęta. Są wiersze sensualne, pełne wrażliwości, są też erotyczne, ale nie wulgarne. Miłość fizyczna opisywana jest finezyjnie.  I choć wskazówki topograficzne oraz proweniencja autora wskazują jednoznacznie, że tytułowym miastem są Katowice, jednym z motywów przewodnich jest topika akwatyczna. Trzy cykle (tom składa się z dziesięciu) nawiązują do niej: "Niebieski żeglarz", "Niedokończona żegluga" i "Dzielnica portowa". Pojawia się utwór "Pieśń samotnego żeglarza", a w większości wierszy pojawiają się żagle, morze, oceany, kołysanie statku, ryby, muszle, perły, port, sternik, rejs, toń i okręty.  Bardzo interesujące, męskie wiersze. Świetna poezja. 
8;„Jej obecność tutaj sprawia mi przyjemność. Mógłbym do tego przywyknąć. […] Ale w końcu jestem głupcem, któremu za każdym razem, kiedy robi numer kaskaderski, wydaje się, że znowu uda mu się oszukać śmierć”.   Katy Evans stworzyła powieść, którą czytało mi się niezwykle przyjemnie. Już sam układ pomiędzy bohaterami wydawał się niecodzienny i niespotykany. I chociaż sama książka jest nieco schematyczna to urok bohaterów wynagradzał mi brak nieprzewidywalności. Sposób bycia Jamesa był wart tego miliona dolarów. A Lizzy mimo całej otoczki pieniądza udowadniała swoją wartość na każdym kroku. Chociaż czasem ślepo wierzyła w swoje idee, James idealnie dopełniał jej braki. Oboje uczyli się siebie nawzajem, swojego sposobu życia i priorytetów, ale największym plusem jest chemia, która roztaczała się między nimi i która towarzyszyła przy ich każdym spotkaniu. Szybko zdałam sobie sprawę, że „Miłość za milion dolarów” to powieść wypełniona pewnymi wyobrażeniami. O ideałach, o spełnianiu wymagań innych i o zmianie, „bo tego wymaga kodeks”. A jednak w tym wszystkim bohaterowie potrafili być sobą, chociaż potrzebowali akceptacji. Katy Evans przelała do treści multum emocji i urokliwych scen, które zapadły mi w pamięci i będą w niej jeszcze na długo. Ideał nie istnieje? W takim razie poznajcie Jamesa. Kaskadera, który zostaje też modelem i twarzą nowej marki garniturów. Dodajcie do tego Lizzy, dziedziczkę, która doskonale wie czego pragną kobiety od mężczyzny. Urok gwarantowany! Polecam! 
8;Stephen King coraz bardziej mnie przekonuje do siebie. Zwykle bardziej interesujące są dla mnie dłuższe powieści niż krótkie formy opowiadań, lecz w tym wypadku autor potrafi naprawdę stworzyć niesamowity klimat, który roztacza się wokół nas, adresatów tej wciągającej lektury.  Dwie gwiazdki odejmuję za to, że jak to bywa ze zbiorami opowiadań, nie każde nam podejdzie. 
7;Fajna książeczka dla młodszych dzieci. Zawiera najważniejsze informacje, które podano wraz z rysunkami podstawowych zwierząt mieszkających zarówno w zoo, jak i na wolności.  Polecam.  Seria "ROSNĘ I POZNAJĘ" składająca się z wielu kolorowych książeczek jest idealna dla najmłodszych dzieci – ilustracje oraz krótkie teksty zachęcają dzieci do oglądania. Dzięki tym książeczkom dzieci poznają nowe słowa, nauczą się rozpoznawać przedmioty, zwierzęta, kształty i kolory, dowiedzą się, do czego służą różne przedmioty w ich otoczeniu. 🧡 
6;Na plus to, że jest mniej scen seksu, oraz są krótsze te sceny, niż w poprzedniej części. Nie wiem jednak, czy to ja miałam jakąś gorszą książkę, bo w mojej było bardzo dużo literówek i błędów językowych. Tematyka ciekawa, jednak nie wiem, czy dotrwam do ostatniej książki. Nudzi mnie po czasie, bo ciągle jest to samo, mało kiedy coś się zmienia, czy rozkręca jakaś akcja. 
6;Kończymy opowieść o szalonej rodzinie Wojnów. Magda odleciała już zupełnie w rejony superbohaterstwa, gdyby porównać jej postać z pierwszego tomu do tego co mamy w tomie ostatnim, zobaczymy kompletnie różne osoby. Realia świata przedstawionego też już są zupełnie inne, do końca nie wiemy kto jest większym wrogiem... A zakończenie... No cóż, jest niespodzianką! 
7;Nie lubię wątków narkotykowych i gangsterskich. Tą książkę jednak oceniam dość wysoko. Mogłoby być może mniej rozmyślań, długich monologów i opisów snów bohatera, ale i tak opis tych kilku dni z życia głównej postaci wciąga. Było jak dla mnie napięcie i była akcja. A zakończenie? Chciałabym inne, choć chyba byłabym rozczarowana, gdyby Autor zakończył w inny sposób. 
8;Czytacie książkę, z opisu niepozorną, nie jesteście do niej przekonani, ale gdy poznacie jej treść i wiecie, że to jest to, to jakie najczęściej uczucia w Was budzi? Dla mnie było to niedowierzanie, że ta dana historia jest przekonywująca, wzbudzająca sympatię do głównego bohatera, skłaniająca do refleksji natury życiowej, ale również politycznej. "Czerwona Ziemia" to książka z gatunku political fiction, która wprowadza nas w polityczny świat polskiej kolonizacji na Madagaskarze. Czy byłoby to możliwe? Według autora jak najbardziej! Nowa Warszawa mogłaby być stolicą polskiej kolonii na tej pięknej egzotycznej wyspie. Głównym bohaterem powieści jest Jakub Floriański, pracujący dla Polskiej Agencji Prasowej, który wyrusza na wyspę w zachodniej części Oceanu Indyjskiego w celu napisania książki. Przylatuje na Madagaskar, by opisać wyspę dla Polaków, którzy mieszkają w Starym Kraju. Nie wie, jaka sytuacja naprawdę panuje na Czerwonej Ziemi i przekonuje się, że temperatura wzrasta w świecie politycznym między Malgaszami a Polakami. Pakuje się w niemałe kłopoty, ale chęć poznania prawdy na temat obecnej sytuacji i tego, kto tu jest najbardziej pokrzywdzonym sprawia, że wpada w wir kolejnego powstania. Jestem zafascynowana światem, jaki stworzył pan Maciej. "Czerwona ziemia" to fikcja literacka, ale kochani, niech Was to nie zwiedzie. Historia o polskiej kolonizacji sprawia, iż czuje się, że wydarzenia opisane w książce wydarzyły się naprawdę. Nie jestem dobra z historii. Gdyby ktoś mi powiedział, że taka kolonizacja miała miejsce naprawdę, uwierzyła bym. Ale nie to sprawiło, że miałam poczucie, iż Nowa Warszawa istniała w rzeczywistości. Autor napisał to w sposób tak realistyczny, że "śledztwo" Floriańskiego wciągnęło mnie w stu procentach. Schyłek lat 80. Koniec komunizmu w Polsce. Czas zmian z ustroju socjalistycznego w demokratyczny. Dzięki tym zmianom, ale też znajomościom, Jakub może wyruszyć na Madagaskar. Przedstawiona jest sytuacja w rodzimym kraju i można by pomyśleć, że wypad na wyspę skąpaną w słońcu będzie formą przyjemności z pożytkiem. Nic bardziej mylnego. Zmiany dopadają nie tylko obywateli w Starym Kraju. Malgasze walczą o swoje prawa do ziemi, przez co nie można uniknąć rozlewu krwi. Książka w większości mówi o polityce, nie da się temu zaprzeczyć. Nie każdemu przypadnie do gustu, gdyż wiele tu wzmianek o ustrojach politycznych, wojnach, zamachach, powstaniach, nastrojach obywateli. Śledztwo, które przeprowadza Jakub, by móc zebrać materiały na książkę sprawi, że zmieni swoje podejście do wyidealizowanej już wyspy. Jednak autor nie zapomniał oddać klimatu i uroku Czerwonej Ziemi. Uważam, że jest to nietuzinkowa historia, która sprawi, że inaczej spojrzycie na gatunek, jakim jest political fiction. Pan Maciej wykreował tak bardzo realistyczny świat, że ciężko rozpoznać co jest fikcją, a co faktem. Według mnie pomysł na fabułę oryginalny i zapadnie w pamięć niejednemu czytelnikowi na długo. Wplecenie polskości w historię Madagaskaru ma swój urok i uatrakcyjni wyzwania czytelnicze w świecie literatury. Gratuluję pomysłu i cieszę się, że mam okazję patronować tejże książce. "Czerwona ziemia" to także wyzwanie dla mnie, ponieważ nie czytuje tego typu książek, a mimo wszystko zaskarbiła sobie miejsce w moim sercu. Serdecznie polecam! 
10;Aleksijewicz jak zwykle w wstrząsający sposób przedstawia obraz niepotrzebnej wojny .Z opowieści matek, żon pielęgniarek i samych weteranów autorka tworzy publikacje która wstrząsnęła tysiącami ludzi.  Koniecznie czytajcie. 
6;Książka chaotyczna jak same Włochy. Cenna ze względu na odczarowanie cukierkowego wizerunku tego państwa. Ukazuje prawdziwe oblicze włoskich miast i stylu życia. Choć nie czyta się jej zbyt dobrze, to muszę stwierdzić, że zapamiętam ją na długo, bo właśnie takie odczucia, jak te opisane w książce, miałem po niedawnym powrocie z Włoch. 
7;Fajna książeczka dla młodszych dzieci. Zawiera najważniejsze informacje, które podano wraz z rysunkami podstawowych zabawek oraz garderoby. Polecam.  Najważniejsze, że są kalosze, parasolka, płaszcz przeciwdeszczowy!! Ulubiona książka z serii moich córek 😁 
9;Jest to bardzo nietypowa książka. Nie mogę się jednak oprzeć pokusie i przyrównać ją do książek pani Izy Kuny, choćby ,,Klara jedzie na pogrzeb". Jest opisana w bardzo podobny sposób. Ów dziennik pisze tutaj mężczyzna, który pracuje w firmie zajmującej się skręcaniem zegarków. Jego przygody, to prawdziwy bazar wzlotów i upadków z których zamiast się podnosić, popada w coraz to większe dołki i poddołki. Jego historia jest naprawdę niesamowita, gdyż on sam opisuje nam swoje przygody bardzo zwyczajnie, jednak następują pewne przerywniki, które sugerują, że mężczyzna dopuścił się wielu przestępstw. Co jakiś czas wspomina swojego przyjaciela, lub też psa, który jako jedyny podobno czeka na niego w domu, aczkolwiek coś innego wynika z akt. Początkowo ciężko jest cokolwiek zrozumieć, gdyż on spisuje nam wszystko ze swojej perspektywy. Śledczy od razu tłumaczą nam wszelkiego rodzaju symbole i litery, których on używa w dzienniku, jakoby miał pisać wszystko hasłami. Czasami wstawiany jest jakiś list z którego początkowo nic nie wynikało, jednak im jest ich więcej, tym bardziej sama dostrzegam podteksty, jakoby miał być mordercą swoich ofiar. Następnie czytamy o wielkiej luce w jego pamięci, gdzie po przebudzeniu raz jest w szpitalu, a raz przyjeżdża do niego policja oskarżając go i przeszukując mieszkanie w celu znalezienia czegoś. W następnych scenach on ucieka do laboratorium, by pobrać sobie krew na obecność narkotyków. Nie dochodzi jednak do tego, gdyż ktoś mu w tym wszystkim przeszkadza. Sama niewiele mogłam wywnioskować z rozmów, jakie były przedstawiane jako dowody w sprawie, aczkolwiek coraz bardziej czuć tutaj było skróty i hasła, jakimi mógł się posługiwać w rozmowie z kimś, kogo nie potrafią namierzyć. Na tym się kończy połowa książki. Reszty wam nie zdradzę. Wszystko dzieje się między snem a jawą, on ukazuje nam swoje abstrakcyjne obrazy. Niewątpliwie był niebezpiecznym człowiekiem, tylko rodzi się wiele pytań, czy działał w pojedynkę, czy kontrolę nad nim przejmował ktoś inny. Przeczytasz, czy nie dasz się zwariować? 
8;Klasyka powieści historycznej. „Ja, Klaudiusz” przenosi nas do początków Cesarstwa Rzymskiego. Po upadku Republiki i długim okresie wojen domowych, pełnie władzy w państwie rzymskim przejmuje Oktawian August, założyciel dynastii julijsko-klaudyjskiej. Choć podstawy nowego ustroju nie są jeszcze do końca uformowane (kto i na jakiej podstawie ma przejąć władzę po Auguście?), za kulisami cesarskiego pałacu narasta bezpardonowa walka o władzę, w której każda metoda jest dobra, aby osiągnąć cel. W tym środowisku pełnym „jadowitych żmij” dorasta bohater powieści i przyszły cesarz – Klaudiusz. To właśnie ta historyczna postać posłużyła Robertowi Graves'owi do fabularnego odtworzenia wydarzeń z tamtej epoki i jednocześnie oddania gęstniejącego klimatu czasów, w których powstawała książka, a więc lat 30. XX wieku.  Narracja powieści odbywa się w formie autobiografii, którą Klaudiusz spisuje dla potomności pod koniec swojego życia. Ciekawym zabiegiem pisarza jest literacka próba oddania charakterystycznego stylu pisania, wynikającego ze specyficznej osobowości tegoż cesarza. Z jednej strony zabieg ten nieco utrudnia lekturę książki, gdyż czytelnik musi zmierzyć się z mocno rozwlekłym i naszpikowanym wtrętami tekstem o momentami ciężkiej konstrukcji zdań, ale w zamian za to pozwala stworzyć autorowi interesującą kreację psychologiczną rzymskiego cesarza, którego wyniesienie do władzy okazało się jednym z największych przypadków w dziejach Imperium Romanum. Dlaczego? Ano dlatego, że źródła historyczną są zgodne, iż Klaudiusz był postacią zupełnie nie nadającą się na panującego nad światowym imperium. Jąkała o kiepskim zdrowiu i niezbyt atrakcyjnej aparycji - cechy te sprawiały, że od najmłodszych lat stał się obiektem drwin i docinków. Nawet jego matka wyrażała się o nim z pogardą. Tym samym Klaudiusz skazany został na izolację, która z jednej strony musiała przysporzyć mu wielu cierpień psychicznych, ale jednocześnie uchroniła go przed brutalną walką o władzę, której ofiarami padali kolejny członkowie dynastii. Jakoś nikt nie zadał sobie trudu, aby ostrzem sztyletu lub trucizną dosięgnąć niedołężnego i w powszechnej opinii nieszkodliwego Klodzia. Lata izolacji i życia w cieniu cesarskiego dworu Klaudiusz spędził na studiowaniu historii, dając przy tym dowody pewnej nabytej inteligencji, która na ogół powstaje w wyniku mozolnego powtarzania oraz rozwijania własnych zainteresowań. Graves bardzo udanie oddał styl, jakim posługiwał się w swych oficjalnych wystąpieniach Klaudiusz jako cesarz, co moim zdaniem nadaje powieści dużą dozę autentyczności, a jednocześnie nie przeszkadza aż tak bardzo, aby lektura książki stała się jakoś szczególnie męcząca. Dość szybko czytelnik jest w stanie zaadoptować się do tak skonstruowanej narracji.   Oczywiście nie możemy zapominać, że „Ja, Klaudiusz” to w rzeczywistości fabularyzowane przetworzenie klasycznych dzieł rzymskich historyków, a więc Tacyta i Swetoniusza. Jeśli ktoś wcześniej czytał te źródła historyczne, powieść Graves'a nie będzie aż tak bardzo odkrywcza. Stąd prosty wniosek, że książka szczególnie powinna się spodobać tym czytelnikom, których wiedza o starożytności jest stosunkowo niewielka, gdyż duża wartość poznawcza tej pozycji zawarta jest w ostrym kontraście między współczesnymi demokratycznymi normami etycznymi a bezlitosną walką o władzę w starożytności. Warto przy tej okazji odnotować, że w latach 30. XX wieku można dopatrywać się powrotu do obyczajów z I w n.e. Narastające ruchy autorytarne, z dojściem do władzy nazistów w Niemczech, oraz następujące potem czystki wśród politycznych przeciwników, żywo musiały przypominać pisarzowi realia, o których czytał w starożytnych źródłach. Pytaniem zatem otwartym jest, na ile „Ja, Klaudiusz” staje się współczesnym Graves'owi odbiciem minionego zdawałoby się świata i panujących w nim realiów etycznych, w których zbrodnia i przemoc były akceptowalnym źródłem władzy. To dość ciekawy aspekt tej książki, który szczególnie mocno ukazuje się w momencie opisu zbrodniczego okresu panowania Kaliguli, którego podstawą staje się ślepe oddanie gwardii cesarskiej, złożonej głównie z najemnych żołnierzy germańskiego pochodzenia. Czy jest to zawoalowana aluzja do Hitlera i jego wyznawców spod znaku brunatnych koszul? Warto zwrócić uwagę na ten element powieści.   Wydaje mi się również, że choć narratorem i główny bohaterem powieści jest cesarz Klaudiusz, to jednak głównym celem autora było przede wszystkim nakreślenie pewnego obrazu epoki historycznej i wierne oddanie jej brutalnych realiów. Forma autobiografii stawia bowiem Klaudiusza w roli historyka, którego nadrzędnym celem jest wierne przedstawienie wydarzeń, o których słyszał lub w których sam brał bezpośredni udział. Wybór taki powoduje oczywiście, że osoba narratora mimochodem schodzi na nieco dalszy plan, gdy omawiane są losy kolejnych postaci z dynastii panującej. Osoba Klaudiusza pojawia się w nich rzadko, co w sumie nie może dziwić, wziąwszy pod uwagę fakt, iż nie wiązano z nim większych nadziei i nie piastował on żadnych znaczących urzędów w hierarchii politycznej Imperium.   Przy tej okazji chciałem napisać o jednej, ale za to zasadniczej wadzie powieści, a mianowicie o błędnej terminologii historycznej dotyczącej nazw geograficznych, która niestety mocno uwiera w trakcie lektury. Otóż Graves przeniósł współczesne nazewnictwo do czasów antycznych, co jest dla mnie poważnym zgrzytem. Z punktu widzenia klimatu i zasad komponowania powieści historycznej, jest to rzecz trudna do zaakceptowania, gdy zamiast plemion germańskich mamy Niemców, zamiast Galii mamy Francję itd. Dotyczy to także nazw własnych miejscowości. Autor tłumaczy tę decyzję kwestią ułatwienia odbioru książki dla osób, które nie znają starożytnego nazewnictwa, ale przecież stworzenie krótkiego indeksu z podaniem współczesnych nazw dla antycznych terminów geograficznych z pewnością nie byłoby jakoś szczególnie kłopotliwe. Tym bardziej, że w powieści nie występuje ich aż tak dużo, aby czytelnik nie mógł sobie z tym poradzić.   Jest to w sumie jedyna wada, której dopatrzyłem się w książce. Rozwlekłość i wrażenie niewygładzenia opowieści to celowy zabieg. Dialogi między postaciami są prowadzone bardzo poprawnie, z zastosowanie współczesnego języka, ale bez wrażenia nadmiernej sztuczności. Cechy osobowości, jakie nadał Graves postaciom historycznym, są oczywiście subiektywnym wyborem autora i nie zawsze pokrywają się ze źródłami, ale są na tyle spójne, że nie wywołują większych kontrowersji. Również wizje wydarzeń historycznych oddane są zgodnie z ówczesnymi realiami. Dlatego też nie pozostaje mi nic innego, jako gorąco polecić „Ja, Klaudiusz” wszystkim miłośnikom powieści historycznych i nie tylko. To bardzo dobrze i z pomysłem napisana książka o czasach, w których władza i zbrodnia stanowiły nierozerwalne połączenie, a gdy do tej pary dołączyło jeszcze szaleństwo – efektem były tzw. „ciekawe czasy”, których niespodziewanym wynikiem stało się panowanie cesarza przypadkiem znalezionego za pewną kotarą i pozdrowionego słowami „Ave, Cezar!”. 
7;Książka, która wywołuje moralne dylematy, stawia czytelnika na miejscu bohaterów i zmusza do zastanowienia się co by zrobił w takiej sytuacji. Lubicie twórczość Jodi Picoult czy Diane Chamberlain lub wielkie wzruszenia podczas czytania? Koniecznie sięgnijcie po Kochaną córeczkę.   Ostatnio zdecydowanie za często płaczę podczas czytania książek, no naprawdę. A może to dobrze i czasem lepiej za sprawą takiej emocjonującej lektury upuścić z siebie trochę pary i wyrzucić zbędne emocje? Jedno jest pewne, jeśli zamierzacie po nią sięgnąć to przygotujcie sobie w zanadrzu paczkę chusteczek. Ja płakałam, wycierałam oczy i nos, a czytałam dalej. To piękna i poruszająca historia zwyczajnej rodziny, gdzie nagle dziesięcioletnia córka zaczyna się dziwnie zachowywać. Przewraca się, nie może skoordynować swoich ruchów. Okazuje się, że cierpi na chorobę genetyczną, a co najgorsze, jest to dopiero początek niespodzianek jakie stawia przed nimi los.  Zbyt wiele nie zdradzę, ale książka porusza ważne sprawy, daje do myślenia i nie pozostawia obojętnym. Nie pokazuje utartych schematów, nie moralizuje, ponieważ ile osób tyle różnorodnych zdań i opinii. Każdy zachował by się troszkę inaczej. Jednocześnie oddaje głos bohaterom, autorka nie stworzyła ich wszechwiedzącymi, mają głębokie dylematy czy po prostu nie rozumieją niektórych spraw i głęboko się nad nimi zastanawiają. Dzieki temu historia Avy, jej męża Ricka i córeczki Carly wydała mi się tak niezwykle życiowa i realistyczna. Wbiła się w głowę i serce, i z całą pewnością już tam na długo pozostanie, ponieważ przypomniała, że trzeba chwytać każdy dzień spędzony z najbliższymi. Nikt nie wie co go czeka, a więc po co tracić czas na zbędne kłótnie i nerwy.  Polecam, fani poruszających książek w stylu wspomnianych przeze mnie wyżej autorek z całą pewnością będą usatysfakcjonowani. 
7;Powinniśmy brać przykład z Fremenów, jeśli chodzi o zmianę klimatu. Oni potrafili wyzbyć się egoizmu. 
8;Niesamowita historia. Tak jak poprzednie części - bardzo wciągająca. Wielka szkoda, ze to ostatnia czesc od tego autora 
7;Seria "ROSNĘ I POZNAJĘ" składająca się z wielu kolorowych książeczek jest idealna dla najmłodszych dzieci – ilustracje oraz krótkie teksty zachęcają dzieci do oglądania. Dzięki tym książeczkom dzieci poznają nowe słowa, nauczą się rozpoznawać przedmioty, zwierzęta, kształty i kolory, dowiedzą się, do czego służą różne przedmioty w ich otoczeniu ❤  Zawiera najważniejsze informacje, które podano wraz z rysunkami podstawowych zwierząt leśnych oraz ich ulubionego otoczenia.  Polecam. 
6;Kolejna książka Albeny Granowskiej reklamowana jako polski odpowiednik ,, Małych kobietek”. Nie pod islam tego zdania. Dla mnie najsłabsza książka autorki. 
10;Jeden z najlepszych kryminałów, który polecam z całego serca! 
5;Ksiązka bardzo przeciętna. Glówna bohaterka to starsza pani - może dlatego nasuwa się skojarzenie, że to taki emerycki kryminał. Bez ciekawej zagadki i tempa. Sprawę pogarsza lektorka P. Ewa Kasprzyk, która czyta audiobooka w sposób tak emocjonujący jakby czytała instrucję obsługi miksera. Pod koniec miałam wrażenie, że jeszcze bardzo przyśpieszyła bo sama już sie tym czytaniem strasznie męczy. 
7;Myślisz, że znasz już bohaterów, wiesz czego się po nich spodziewać i czekasz już tylko na "ciąg dalszy"? Otóż nie ma tak łatwo, intryga się zagęszcza a stadko głównych bohaterów rośnie! Nie ma nudy, historia zatacza coraz szersze kręgi a kierunek w jakim zmierza przestaje być oczywisty. 
9;„Miłość i inne klątwy” to drugi tom cyklu „W siedlisku” wydany nakładem Wydawnictw Vectra. Wracamy do Babiboru i czterech przyjaciółek, którym wygrana w „totka” pozwoliła kupić wymarzone siedlisko, a w którym dziewczyny chcą otworzyć pensjonat. Wydawać by się mogło, że po kłopotach ( o których możecie przeczytać w pierwszej części, do czego ja bardzo Was namawiam 😁) w końcu nastanie upragniony spokój, ale nic bardziej mylnego. Znowu będzie się działo, a przyjaciółki będą oczywiście w centrum całego zamieszania.  Ta książka to #mustread na chłodne, jesienne popołudnia i wieczory.  Małgorzata Starosta świetnie skonstruowała intrygę, wprowadziła nowych bohaterów i zapewniła mi miłe i relaksujące godziny z lekturą. Oczywiście, nie zabraknie też znanych i lubianych ( tych mniej lubianych też 😁) postaci z poprzedniej części.  Jest wciagajaco i zabawnie, a akcja dynamiczna. A, że cała historia dzieje się na Podlasiu, to nie mogło też zabraknąć przesądów, klątw i legend.  Podsumowując, ja zdecydowanie polecam. Jako lekarstwo na chandrę i inne bolączki tego świata jest świetna😁. I oczywiście czekam na kontynuację, bo coś przeczuwam, że będzie 😉 
7;Lepsza niż "Czerń", słabsza niż "Czerwień". Znając książki pani Sobczak, w pewnym momencie można domyśleć się, kto jest winny. 
7;Postać Fryderyka Chopina jest wszystkim dobrze znana. Największy polski kompozytor, artysta, geniusz.. Ale czy wiemy o nim wszystko? Jak był widziany oczami kobiet, które go otaczały?  "Narzeczone Chopina" autorstwa Magdy Knedler to inspirowana listami i wspomnieniami powieść o czterech kobietach, które towarzyszyły Chopinowi w różnych etapach jego życia. Konstancja Gładkowska, Maria Wodzińska, George Sand, Jane Stirling. Śpiewaczka, malarka, pisarka i pianistka, które połączył jeden mężczyzna. Cztery różne kobiety.  Kobiety, które szaleńczo były zakochane we Fryderyku Chopinie. Opowiadają o swojej miłości, namiętnościach i roli jakiej pełniły w życiu jednego z najbardziej znanych kompozytorów polskich. Każda z nich na swój sposób kochała artystę, mimo iż wiedziały, że na pierwszym miejscu w jego życiu była zawsze muzyka.   Autorka oddała w nasze ręce piękną i bogatą we wspomnienia powieść, którą z czystym sumieniem mogę nazwać wspaniałą ucztą literacką. Historia tych czterech kobie pełna jest wrażliwości, nadziei i przede wszystkim miłości, napisana pięknym językiem. "Narzeczone Chopina" to słodko-gorzka opowieść, w której odnajdziemy różne odcienie miłości. Przepiękna w każdym calu, gwarantująca ogrom emocji, zaskakująca. Powieść, która pozostanie w pamięci na bardzo długo. Polecam z całego serca. 
6;Lekka i przyjemna, w sam raz na oczyszczenie głowy. 
10;Kiedy zobaczyłam zapowiedź tej książki czułam wielką ekscytację i taką samą obawę.   Przyznacie,że połączenie mafii i góralskiego temperamentu to połączenie niespotykane i poniekąd... eksperymentalne. @liliana.wiecek_author jest odważna w tym swoim debiucie i powiem szczerze,że powaliła mnie na kolana.  Już od pierwszych stron nie mogłam doczekać się dalszego rozwoju sytuacji. Masa humoru,góralskich tradycji a to wszystko połączone z okrucieństwem mafijnego świata.   📿Maja jest typem buntowniczki. Nie dość, że ukończyła studia to na dodatek nie zamierza podporządkować się woli ojca co do ślubu z Markiem. Silnie zakorzeniona tradycja,objęcie pensjonatu w ruinie i tajemnicza grupa turystów z Florydy to tylko główny zarys wydarzeń. Samotna w licznej rodzinie Maja zawsze może liczyć na przyjaciółkę, Renatę.  👨‍💼Michael to typowy mafioso,który z pomocą wroga stracił najważniejsze elementy swojego sensu życia. Nieszczęśliwy wypadek zmusza go do zmiany priorytetów. Los przygania go w nieznany rejon Europy,co jest zbawienne ale i bardzo problemowe jednocześnie.   Kto by pomyślał, że dwoje tak odmiennych ludzi odnajdzie się w " Jagodowej Chacie",która ma niezwykle symboliczny wydźwięk.  Walka o siebie,wręcz heroiczna w wykonaniu Mai imponowała od początku. Postać Michaela jest dla mnie jeszcze zagadką. Gra,jaką podjęli w pensjonacie bawiła, intrygowała i okrywała ich mocne strony.  Niesamowicie wczułam się w klimat tych pięknych widoków,folkloru i tadycji.  Zakończenie było drastyczne,pokazało jak wielka zmiana zaszła w głównej bohaterce. Jej dylemat nie należy do lekkich i mam nadzieję, że jego rozwiązanie nie narobi zbyt wielkich szkód w życiu osób najbliższych Mai Goclon. Bo kto powiedział, że życie ma tylko dwa kolory?  Zapraszam do lektury,z pewnością "Czarne i białe" pozwoli Wam dostrzec całą gamę innych kolorów... 
6;Kultura japońskich samourajów i dążenia do władzy. Krótka historyjka w zasadzie jednej bitwy, trochę jeszcze dzieje się przed bitwą. Ciekawie napisana, szkoda, że takie krótkie. 
7;Ciekawa fabuła, zabawne dialogi, interesujące spojrzenie na Piekło i Niebo, barwne postacie diabłów i aniołów. 
8;"Storm" to tom 2 serii Storm Riders MC. Muszę przyznać, że nie czytałam tomu pierwszego ale już niedługo to nadrobię. Na szczęście to całkiem osobna historia i mniemam, że każdy z tomów, jakie powstaną będzie można przeczytać osobna ale mimo wszystko chętnie poznam historia Connie i Blada.  Główna bohaterka jest Summer , młoda dziewczyna, która rzuca prace po niemoralnej propozycje byłego już szefa. Zamieszkuje wraz z 4-letnim synkiem u kuzynki. Kiedy myśli, że znajdzie spokój okazuje się , że spotyka ojca swojego syna. Jej świat przewraca się znów o 180 stopni. Dziewczyna jest twarda i potrafi walczyć z przeciwnościami losy. Wiele przeszła, a jeśli chodzi o dobro jej syna potrafi walczyć jak lwica.   Storm jest prezesem klubu motocyklowego. Kiedy na ślubie jednego z członków widzi Summer wpada w złość. Skąd zna dziewczynę i czemu doprowadza go szału? Strom to typowy samiec alfa. Twardy, wredny i nieznoszący sprzeciwu. Uparty, a jednocześnie gdy się dowiaduje, że ma syna potrafi być zupełnie innym człowiekiem.   Historia dość ciekawa, z dużą ilością momentów, w których ta dójka nie potrafi ze sobą rozmawiać a wzajemnie się atakuje. Pełna niedomówień, tajemnic i złości. Między tą dwójką czuć chemie ale i wzajemne urazy, które nie pozwalają im się początkowo dogadać. W książce jest dość dużo scen z podtekstem erotycznym, ale samych scen między ta dwójka jest może ze dwie. Miłośnicy typowego romansu czy erotyku będą zawiedzeni. Jest za to dużo sprzeczek, ciekawej wymiany zdań, dość spor zabawnych scen. Fabuła książki na pewno nie będzie spokojna. Dużo się dzieje. Czasem miałam wrażenie, że zbyt szybko była zmiana akcji. Akcja nie jest przewidywalna, pojawiają się wątki, które aż się proszą o rozwinięcie.   Bohaterowie są świetnie wykreowani, jest kilka osób , których historię chętnie bym poznała. Głowni bohaterowie są wyraziści, nieprzewidywalni i pasują do siebie idealnie. Łączy ich nie tylko syn, ale waleczność o to, co kochają. Oprócz relacji między ta dójka podobała mi się relacja między członkami klubu, a także to jak wzajemnie chronią siebie i swoich bliskich.   Autorka ma swój niepowtarzalny styl. A ta książka (jak przeczytam tom I poznam serię) jest świetna. Jeśli cała seria, domyślam się trochę, o czym będzie tom trzeci zapowiada się bardzo ciekawie. Zakończenie książki jest nieoczekiwane, pełne tajemnicy i intrygujące. 
8;To jest książka, którą powinni przeczytać wszyscy: kobiety, by nie czuły się samotne, by przestały krytykować inne oraz mężczyźni, by spróbowali choć trochę poznać kobiecy świat i trudności z jakimi się na co dzień borykają.  To książka, którą pochłonęłam przy kawie i herbacie. To książka, która wywołała we mnie wiele emocji...i przy której nie raz pomyślałam ..."też tam mam" 
8;Wow, ale to jest mądrze napisane, na prawdę się nie spodziewałam tego jak dobra jest to książka, soczyste charaktery, z humorem rozpisane dialogi i główny bohater, który zaskakuje. Bardzo polecam nie tylko fanom westernów. 
8;Świetna książka, tak jak i poprzednie! Polecam, dobrze się czyta, akcja trzyma w napięciu, ciekawa fabuła. 
3;Zastanawiam się skąd taka wysoka ocena tej pozycji (na którą notabene dałam się zwabić). Miałam wrażenie, że jakieś 3/4 książki to w kółko te same opisy- aż do tego stopnia, że je omijałam. I nawet koniec nie ratuje "Pacjentki". Naprawdę nie warto. 
6;W kolejnym tomie przygód demonobijców akcja przenosi się w nieco inne tereny. Feliks z tomu na tom radzi sobie coraz słabiej, Magda z kolei rośnie w siłę dosłownie i w przenośni. Tym razem ciężka próba zahartuje ją jeszcze bardziej. 
10;Super książka. Dająca nadzieje i pare faktów którymi można się chwalić w szkole. Bardzo polecam!!🙂🙂 
5;Zamiast dostać lekkiej, śmieszniej historii dostałam opowieść godną fan fika z Wattpada. Wydarzenia jak i słownictwo kojarzą mi się z właśnie takimi opowiadaniami. Przez większość lektury siedziałam zażenowana, a żarty, które miały być śmieszne takie nie były. 
8;Przeczytałem jednym tchem. Fani tematyki szpiegowskiej będą zadowoleni. 
7;Fajna książeczka dla młodszych dzieci.  Zawiera najważniejsze informacje, które podano wraz z rysunkami podstawowych warzyw oraz owoców. Polecam. 
10;Nieco długa książka, no może nawet i za długa.  Jednak obowiązkowa literatura dla każdego eurosceptyka czy też euroentuzjasty.  Bo po prostu to wiedza z pierwszej linii, jak to działa.  Czy jest alternatywa, ja też jestem za tym by być w EU, ale musi ona się zreformować i tyle. 
5;Zmęczyła mnie konstrukcja tej książki. Wybór historii przewodniej spowodował, że dobre 1/3 przekartkowałam. 
10;Czekałam, czekałam i w końcu wpadła w moje ręce. Wyczekana, ale warto było. Kolejna książka Bednarka od której nie mogłam się oderwać. Dwaj przyjaciele Jędrek i Patryk. Co takiego robili za czasów nastoletnich, ze wpłynęło na ich dalsze zycie? Dlaczego Patryk zostaje zamknięty w lochu? I co z tym wszystkim związek ma seryjny zabójca? Co się stanie, gdy rolę się odwrócą? Do rze napisana książka, która czyta się w mgnieniu oka, krew, loch, zabójstwa. Dla fanów takich książek pozycja świetna. A zakończenie tylko rozpala zmysły i już nie można się doczekać kolejnej części. 
9;Drogi Czytelniku...  Na wstępie chcę zaznaczyć, że znajdziemy tu między innymi sceny erotyczne i wulgaryzmy, więc jest to powieść skierowana głównie do pełnoletnich miłośników literatury.  Trudna przeszłość? Będzie. Silne charaktery? Będą. Napięcie? Cóż... Gang? Jasne. Przemoc? Cóż... Niedomówienia? Znajdą się. Emocje? Oj, tak. Kłamstwa? Jasne. Strata? Niestety. Oddanie? Tak. Zdrada? Cóż... Tajemnice? Tak. Niebezpieczeństwo? Cóż... Strach i odwaga? Cóż... Pewne wartości uznawane jako najważniejsze? Tak. Między innymi właśnie taką mieszankę serwuje nam Anna Wolf w swojej najnowszej książce pod tytułem „Storm”.  Jaki osiągnęła efekt? By poznać odpowiedź na to pytanie, odsyłam do lektury, książki oczywiście. Jest to drugi tom cyklu Storm Riders MC.  Wspaniale było ponownie przenieść się do świata Storma (Dantego), Summer, Aarona, Connie, Blade'a (Ashera), Mel, Sainta, Ghosta, Mili, Ridera, Knoxa (Ryana), Sande'a, Vikinga, Bone'a, Darknessa (Broka), Eli i innych.  Na pewno zastanawiacie się jakie są moje odczucia po lekturze. Już odpowiadam.  Po pierwsze, bohaterowie. Jak zawsze są dobrze wykreowani, zróżnicowani i interesujący. Polubiłam tu dość sporo osób, choćby Storma (Dantego), Summer, Aarona, Connie i Blade'a (Ashera). Czarne charaktery również się znajdą... Dobra, już nie piszę nic więcej. Nie chcę zdradzać za wiele.  Po drugie, fabuła. Nie chcę nikomu zdradzać tu szczegółów, jednak powiem, że to prawdziwy rollercoaster, przynajmniej dla mnie. Muszę przyznać, że akcja rozkręca się dość szybko. Później aż do samego końca wcale nie jest spokojniej. Autorka serwuje nam emocje dużymi porcjami. Nie brakuje tu zaskakujących zwrotów akcji, wywoływania w nas skrajnych uczuć i problemów, którymi obarczone są na każdym kroku nasze persony, zwłaszcza Summer.  Po trzecie, styl. Książka, jak inne powieści autorki, które czytałam, napisana jest lekkim językiem, przystępnym dla każdego. To ułatwia, uprzyjemnia czytanie i sprawia, że czyta się bardzo szybko (jak dla mnie za szybko, książka mogłaby mieć jeszcze kilkadziesiąt stron...). Za to daję plusa.  Po czwarte, układ. Historię poznajemy z dwóch perspektyw - jego (Storma) i jej (Summer). Jak zawsze to fajny zabieg, dzięki temu nic czytelnikowi nie umknie jeśli chodzi o fakty, które doprowadziły do wydarzeń opisywanych w powieści. Leci za to kolejny plus.  Powieść jest lekką lekturą do poduszki.   Opowieść pokazuje, że każdy powinien mieć szansę naprawienia popełnionych błędów, chociaż nie każdy zasługuje na ewentualne przebaczenie za nie.   Książka praktycznie czyta się sama. Historia wciąga (muszę przyznać, że szczerze się przy lekturze ubawiłam), sprawia, że chce się być częścią życia naszych bohaterów i nie opuszczać go aż do ostatniego zdania, przynajmniej w tej części.   Autorce dziękuję za kolejną przygodę. Czekam na następne tomy tego cyklu, jestem niemal pewna kto będzie brylował w części trzeciej. ;)  Ogólna ocena - 5,5/6. :) POLECAM, POLECAM, POLECAM. Warto po nią sięgnąć.  Pozdrawiam, Iza. 
9;Klimatyczna, wciągająca fabuła, ciekawie zarysowane postacie i autentyczny nastrój grozy - czyli przepis na świetną książkę. Polecam! :) 
8;Bardzo smutna, ale dobrze obrazująca relacje międzyludzkie książka. 
7;Długo się rozkręcała, ale nie była taka zła. Świetne zakończenie, które podbiło ocenę 😉 
6;Nie nazwałabym tej książki poradnikiem. Trudno znaleźć tu jakąkolwiek poradę, aby rozwiązać nęcące nas problemy. Podczas lektury czułam niepokojące ukłucie, jakby autorka uprzejmie wbijała szpilkę mojemu ego, bo "jesteś wyjątkowa taka, jaka jesteś", podczas gdy ta wyjątkowość powszechnie uznawana jest za problem. W istocie, ciężko zrozumieć coś, co długo nie miało określonej nazwy, a nawet sama autorka jest zdania, że wielu psychoterapeutów nie ma pojęcia, a wręcz nie rozumie nadwydajności mentalnej. Jednakże oceniam tę pozycję na 6 z jednej prostej przyczyny - pozwala zrozumieć to, co na ogół nie jest rozumiane dla ludzi wiecznie analizujących. Czasami trzeba się na chwilę zatrzymać i odpuścić. Wielu z nas chciałoby nacisnąć przycisk "wyłącz" chociaż na 5 minut, aby odetchnąć i poczuć spokój - ale mało kto to potrafi. Powiadają, że łatwo jest zrozumieć, że ma się problem, lecz najtrudniej jest poprosić o pomoc. To nie oznaka słabości, lecz odwagi. 
7;Oto przykład człowieka, który nie mając pomysłu na życie wyjechał w 2015 roku do Syrii i wstąpił w szeregi kurdyjskiej formacji YPG (Powszechne Jednostki Obrony) by walczyć z Państwem Islamskim. Co ciekawe Nash nie byl wojskowym, ani nie przeszedł gruntownego szkolenia snajperskiego. Można by rzec, że był snajperem bardziej z nazwy niż z doświadczenia i działania, co oczywiście później się oczywiście zmieniło. Opisując swoją służbę w tej milicyjnej formacji, Nash ukazuje jednocześnie nieszczęścia spadające na ludność cywilną, zbordnie popełnione przez bojowników ISIS oraz bezsensowność wojny. Książkę całkiem przyjemnie się czyta. 
6;Magda wraca w nowym wcieleniu - z poprzedniego zostają jej w sumie koneksje, całą reszta to zupełnie inna osoba. Więc jeśli zdążyliście polubić poprzednią Magdę - nie spodziewajcie się kontynuacji. Poza tym kolejne wątki rozwijają się sprawnie i ciekawie. 
8;Najsłynniejsze dzieło Hłaski mocno się zestarzało - tak jak ówczesna obyczajowość, dziś już odbierana jako dziaderska.   Tak czy inaczej to wybitny obraz swych czasów i świadectwo talentu Autora, który miałby szansę rozwoju, gdyby nie PRL.... 
7;OK, tej wersji nie znałam, choć ciekawi mnie to że tak dużo postaci jest ze sobą połączone. Bądźmy szczerzy w bajce była tajemnicza postać która Księcia zamienia w Bestie, ale żadne albo znikome źródła mówią kto to był. O dziwo, więcej pytań się pojawia po tym jak się o tej postaci dowiadujemy niż jej nie było. 
8;Chyba najdziwniejsza rzecz, jaką do tej pory przeczytałam :D Nie nudzi, jest dobrze napisane(krótko, zwięźle), bawi absurdem (naprawdę nieźle się uśmiałam), zostawia jedno wielkie WTF na koniec, ale tak jak ktoś tu już napisał - nie żałuję niczego. Był to dla mnie dobry przerywnik podczas czytania wielkiej rosyjskiej literatury ;) 
3;Diuna… Obecna filmowa odsłona Diuny to moja trzecia wersja tego tytułu. Może to zawieje herezją – wszystkie były nudne.   Z lekturą „Diuny” nosiłem się od dawna. Jednak dopiero teraz, na fali popularności trzeciej próby ekranizacji, sięgnąłem po książkę Franka Herberta. I znowu nazwijcie mnie heretykiem… była nudna. Nie rozumiem fenomenu tej serii i chyba nigdy nie zrozumiem, ponieważ już pierwszy tom cyklu zmęczył mnie okrutnie. 
8;ym razem poznajemy bliżej Joaqiuna i jego zemstę na człowieku, przez którego został katem. W czasie planowania swojej zemsty spotyka Elenę, córkę swojego wroga. Kobieta wiele przeżyła z rąk własnego ojca, więc zgadza się pomóc Joaqiunowi dokonać zemsty. Czy im się to uda? Przekonajcie się sami :) Świetnie napisani bohaterowie, których nie da się nie lubić. Historia, która wciąga od pierwszych stron. Wiele niebezpieczeństw, tajemnic, brutalności, pożądania, namiętności. Nieoczekiwane zwroty akcji, które niekiedy zapierają dech w piersi. Jedynie do czego mogę się doczepić to zakończenie. Zabrakło mi tego czegoś, co by dopięło cały tom. Jednak pomimo tego spedzialam przy tej książce miło czas. Czekam na kolejny tom:) A Wam polecam poznać tą historię jak i całą serię :) 
9;Po skończeniu pierwszej części z niecierpliwością czekałam na kontynuację. Byłam bardzo ciekawa co tym razem autorka wymyśliła dla Hailey i Victora. Przypadkowe spotkanie, które może wiele zmienić, ale czy to zrobi? Przekonajcie się sami :) Historia, która trzyma w napięciu od początku. Bohaterowie dostarczają wiele emocji od smutku po śmiech. Akcja wywołuje wiele zaskoczeń. A zakończenie spowodowało, że zbierałam szczękę z podłogi. Na kartach tej powieści znajduje się przygoda, która jest warta poznania. A ja mogę ją z czystym sumieniem polecić. Mnie pozostaje czekanie na ciąg dalszy, który mam nadziej nastąpi szybko :) 
6;Książka napisana dość przyjemnie. Dobrze się czyta. Nie jest tylko suchym przeniesieniem fabuły filmu na kartki papieru, ale generalnie uzupełnień treści mamy tu niewiele. Przede wszystkim dowiadujemy się, jak Poe wrócił z Jakku do bazy. I to właściwie wszystko z większych rzeczy. Jeden z drugorzędnych bohaterów pojawia się niespodziewanie w innym miejscu, ale nie wnosi to niczego istotnego do całości. Jest też kilka nieco rozbudowanych dialogów, które coś niecoś dopowiadają do treści filmowej, no i mamy opisy przeżyć wewnętrznych niektórych postaci, co jest akurat istotne. Natomiast to, co mnie bardzo rozczarowało, to wątek miecza Luke'a, który znalazł się w posiadaniu Maz Kanaty. Jeśli w filmie zabrakło czasu na wyjaśnienie tego, to aż się prosiło, żeby podjąć ten wątek w książce. Szkoda, że tak się nie stało. 
8;Skromność zawarta w słowach Franka Herberta w wstępie do kolejnej części "Diuny", chodzi oczywiście o "Boga Imperatora Diuny" którą teraz czytam, dowodzi przekonania, że pisząc sagę postąpił prawidłowo, pisarski talent go nie zawiódł. Dziwi i zaskakuje fakt odmowy publikacji tego dzieła przez dwanaście ówczesnych wydawnictw jak podaje Autor, rodzaj piętna które znaczy wybitne twórczości. Co do kronik "Diuny", jest jednym z najbardziej znanych i rozpoznawalnych dzieł literackich dwudziestego wieku, ikoną fantastyki naukowej. Natomiast co do mojej oceny, nie mogę napisać że po części żałuję że dopiero teraz czytam kroniki, robiąc to obecnie, mogę w pełni odbierać jej wielkość, rozumieć sens każdego że słów. Polecam, ulubione i na mojej półce. 
9;Czy są na sali fani "Historii bez cenzury"? Ja uwielbiam ten kanał. Oglądałam wszystkie filmy po kilka razy i ciągle mi mało. Kiedy usłyszałam, że Wojtek Drewniak wydaje kolejną książkę, przebierałam nogami z radości.  Tym razem Drewniak opowiada o świrach u władzy. Wlad Palownik, Iwan Groźny, Józef Stalin czy Adolf Hitler - te nazwiska nie kojarzą się zbyt dobrze. Każdy z wymienionych przeze mnie mężczyzn zapisał się w historii ludzką krwią. Ale każdy z nich był też człowiekiem, co stara się w swojej publikacji pokazać autor. To zdecydowany plus, nie mamy opisanych tylko haniebnych czynów tych ludzi, mamy okazję, by poznać ich inną twarz. I nie, autor nie każe nam się nad nimi litować czy ich lubić. Daje po prostu szerszy obraz ich postaci.  Od razu zaznaczę, że nie jest to książka dla wszystkich. Wojtek Drewniak opowiada o historii w specyficzny sposób. Sporo tu nawiązań do popkultury, luźnych wtrąceń, dzięki którym całość nie ma takiego akademickiego charakteru. W trakcie czytania miałam raczej wrażenie, że siedzę z dobrym kumplem na piwie i słucham, co ma mi do powiedzenia o Hitlerze czy Stalinie. Wiem, mało towarzyskie tematy, ale kto by się tym przejmował.  Czuję niedosyt, jeśli chodzi o opowieści o Wladzie Palowniku czy Iwanie Groźnym, były dla mnie za krótkie. Chętnie jeszcze o nich bym poczytała. Zwłaszcza o pierwszym z nich. Za to zaskoczyła mnie historia o Stalinie, czytało mi się ją najlepiej. I muszę przyznać, że na początku byłam zdziwiona, że w tej publikacji ma się pojawić rozdział o Ludwiku XIV, ale po przeczytaniu go, doskonale rozumiem, co sprawiło, że znalazł się w gronie świrów u władzy.  Jeśli lubicie nietuzinkowe książki historyczne, pozbawione dat, natłoku postaci, to dobrze trafiliście. To bardzo luźna publikacja. Do mnie taki sposób narracji przemawia i zdecydowanie lepiej zapamiętuję informacje. Wojtek Drewniak znów mnie nie zawiódł. Śmiałam się w głos, czytając jego książkę i czekam na więcej. 
8;Może moja ocena jest zawyżona, bo uwielbiam tematykę podróżniczą. Ale książka jest naprawdę ciekawa i czyta się ją lekko i przyjemnie. 
8;Książka, która uświadamia, jak bardzo ludzie zmienili świat. Zmusza do refleksji. 
10;"Kod ze zniżką" to komedia romantyczna. Estera straciła już nadzieję na spotkanie tego jedynego i wielką miłość. Matka ciągle jej dokucza i wprowadza ją w stany depresyjne z powodu jej staropanieństwa i z powodu wieku. A ona ma dopiero 6 miesięcy do trzydziestki. Traci pracę, na miłość nie ma widoku, najlepsza przyjaciółka i jej rady to nie za dobry pomysł, aby przestać być singielką. Czy Estera spotka tego wymarzonego i czy jest nadzieja na suknie i długi welon? A może matka ma rację i już na zawsze zostanie starą panną?  • • Przezabawna komedia romantyczna, interesująca i ciekawa, wciągająca niesamowicie i pochłania bez reszty. Czytało mi się bardzo szybko, perypetie Estery hipnotyzują do ostatniej kartki. Jestem oczarowana tą powieścią. Taka prosta w odbiorze, ale jaka absorbująca. Książka jedyna w swoim rodzaju. Rozbrajające przejścia Estery to ogromne przeżycie dla mnie. Polubiłam bardzo Zośkę, taka zaradna i rezolutna dziewczyna, chociaż bardzo frapująca i zwariowana jako koleżanka. Staszek też zdobył moje serce. Nie polubiłam mamy dziewczyny, ale cóż za tą oziębłością za pewne skrywa się troska o własne dziecko. To moje pierwsze spotkanie z tym autorem i oby nie ostatnie, bo urzekł mnie tą powieścią. Prawie 240 stron przyjemności z czytania. Polecam. - Aneta  Dziękuję autorowi, za możliwość przeczytania @_michalkrawczyk_ 😍❤️ 
7;Miles jest początkującym bohaterem, walką ze złem zajmuje się od miesiąca pod okiem starszego Petera Parkera. W życiu chłopaka zaszło wiele zmian, nie tylko nowe moce ale przede wszystkim utrata ojca, bardzo na niego wpłynęły. Siedemnastolatek choć odpowiedzialny, próbuje brać na swoje barki dobro całego miasta, a jednocześnie jest roztrzepana, działa pochopnie i stawia sobie wielkie cele, ponad swoje siły.  To historia o odkrywaniu siebie i jednoczesnej próbie sprostania legendzie Człowieka-Pająka. Morales jest inną postacią niż Parker, różni ich pochodzenia, kolor skóry i wiek, ale mimo to nastolatek zdaje się świetnie rozumieć jaką postacią, ikoną czego jest Spider-Man.  „Stary dobry, Peter. Nic nie jest dla niego zbyt małym ani zbyt wielkim problemem. Chyba o to chodzi w byciu Spider-Manem.” ❤️  To zdanie świetnie oddaje ducha naszego pajęczaka, obu pajęczaków, to ci bohaterowie, którzy uratują świat, ale tez zdejmą kota z drzewa jeśli trzeba.  Opowieść o dorastaniu z odpowiednią nutą superbochaterszczyzny, którą świetnie się czyta. 🦹🏼‍♀️  I są zombie ludzie-ptaki! HIT! 🙈😍 
8;Kto może najszybciej nas zranić i zabić? Osoba, której ufamy i kochamy. To on lub ona może wbić nóż prosto w serce, nie używając ostrego narzędzia, a doprowadzić do śmierci. I nie tylko tej fizycznej, bo ta kiedyś każdego dopadnie... Ale do tej, która spustoszy wnętrze. Doprowadzi do śmierci wszystkich uczuć. Zabije i pozostawi pustkę 💔  "Corrado" to trzeci tom trylogii o gangsterach Nowego Jorku. Jest to też imię głównego bohatera, który ma nieziemsko duże ego. Jego osobowość mnie wnerwiała 😂 Mówią, że kobietę trudno zrozumieć. Ale ten facet to dopiero był ciężki przypadek... Z jednej strony kocha żonę ale przekłada prace nad rodzinę. Pragnie miłości, ale jakby mieli go dać za kratki, to dumą ważniejsza i by poszedł... No ludzie, ja rozumiem że to Boss i wogóle mafia jest ważna, ale On miał jakby rozdwojenie osobowości...  Co do samej książki, w całym rozrachunku nie była zła, jednak najmniej mi się podobała ze wszystkich części. Różniła się od pozostałych. Tak jak poprzednie tomy ukazywały dążenie do miłości, do zdobycia kobiety. Tak tu, mamy historię jak nie utracić rodziny. Bo co łatwo przyszło, łatwo można stracić... 
5;Na tylnej okładce książki możemy przeczytać taki oto opis "Profesor David Wilson spędził swoje życie zawodowe na pracy z najniebezpieczniejszymi przestępcami i mordercami. Spędzał czas z najgoźniejszymi bestiami w ludzkiej skórze. Prowadził przesłuchania, patrząc mordercom w oczy". Przyznaję że kiedy go przeczytałem strasznie chciałem tą książkę przeczytać jednak przytoczony opis jest zdecydowanie przesadzony i zgadzam się w zasadzie tylko z ostatnim zdaniem. Autor opisuje swoje doświadczenie nabyte w pracy w kilku więzieniach. Mordercy, ktorych tam spotkał w mojej ocenie nie wyróżniają się niczym wyjątkowym co predystynowałoby ich do tego aby nazwać ich bestiami w ludziej skórze. Fakt popełnili przestępstwa ale nie różnią się niczym od innych sprawców. Oczekiwałem szczegółowych rysów psychologicznych i szokujących relacji ze spraw kryminalnych, a dostałem streszczenie życiorysu autora. Niniejsza książka odwołuje się również do "Psychopatów" Stephena Seagera i w sumie słusznie bo obie tak samo rozczarowują (książkę Seagera czytałem na początku roku). "Mordercy" to książka na raz i tylko dla fanów gatunku, a "Psychopatów" nie polecam. 
9;Ta część jest odmienna od dwóch wcześniejszych bowiem jest w niej sporo miejsca na filozofię, sens istnienia, nieśmiertelność. Zmusza czytelnika do pochylenia się nad tematami, na które w pędzie życia codziennego niewiele jest czasu albo brak go zupełnie. To powieść dojrzała i wymagająca. Jak w poprzednich tomach wszystko było takie zwyczajnie powieściowe, tak w tej części za sprawą wątków metafizycznych wznosimy się na inny poziom. Autorka w dalszym ciągu utrzymuje barwny i kwiecisty język oraz rozbudowuje zdania do granic możliwości jednak mimo to czyta się lekko i bez cienia nudy. Uważam, że ta część zasługuje na równie wysoką ocenę jak pozostałe. 
10;"Bezwiednie spojrzałam na Piotra. Jasnoniebieskie. Jak arktyczny, zmrożony lód. Takiego koloru były jego oczy. Przeszywały na wskroś i pozbawiały tchu."  Gdy tylko skończyłam czytać „Spragnieni, by kochać”, od razu zabrałam się za „Spragnieni, by trwać”. Przyszykowane miałam chusteczki, bo wiedziałam, że ta część również mnie poruszy. I tak się stało. Tessę (przyjaciółka Alicji) i Piotra (brat Eweliny) połączył przypadek. Zakazany owoc. Miłość. Uczucie. Nie powinno ich połączyć uczucie. A jednak stało się inaczej. Tessa nie ma łatwego życia. Rodzice bardzo o nią się troszczą i tak naprawdę dziewczyna nie może nawet spełniać marzeń. Ma wspaniałych przyjaciół, a jednak ma tajemnice i sekret. Nie ma odwagi opowiedzieć o swojej przeszłości, a tym bardziej o chorobie. Czuje, jak dusi się w tej złotej klatce. Chciałaby spełniać marzenia, a jednak to nie jest takie proste. Pewnego dnia poznaje mężczyznę, który wywraca jej życie do góry nogami. I to nawet bardzo, bo jej serce zaczyna szybciej bić. Myśli o nim i go pragnie. Piotr chce naprawić swoje życie, a tym bardziej przeprosić siostrę. Gdy poznaje Tessę, jego życie się zmienia. Czy Tessa powie mu prawdę? Jak potoczy się ich historia? Historia pełna bólu i cierpienia. Płakałam, ale i też pojawiał się uśmiech, gdy bohaterowie się droczyli. Dwie dusze, które odnalazły wspólną drogę. Dwie dusze, które walczyły. Łzy mi płynęły, jak czytałam o przeszłości głównych bohaterów. Oni tyle przeszli. Tyle bólu doświadczyli. Tyle cierpienia. Serce mi pękało. Bohaterowie zatracali się w sobie. Zatracali się w uczuciu. Bohaterowie przeszli przemianę, a najbardziej Piotr. Historia o walce, akceptacji i miłości, która nie będzie łatwa. Będą komplikacje, ale bohaterowie będą musieli się z tym zmierzyć. Gdy się poznają, zaczynają wierzyć, że odnajdą szczęście. Między nimi pojawia się piękne, ale zakazane uczucie. Bo jednak Piotr zranił swoją siostrę, a Ewelina jest przyjaciółką Tessy. Co zrobi Tessa? Czy bohaterowie zawalczą o miłość? Pióro autorki uwielbiam, kolejna część, która mnie wciągnęła, aż do ostatniej strony. Odczuwałam każdą emocję. Historia pełna wielu różnych emocji. Piękna. Wartościowa. Realna. Całą serię pokochałam. Ogólnie co mogę powiedzieć o tej całej serii to: Historie, które chwytają za serce. Wyciskacze łez. Historie, które dają dużo do myślenia. Cała seria zapadnie mi w pamięci.  Gorąco polecam! 
6;Nieco sztampowe postaci, ale wciągająca akcja. Jedyne co od początku odstawało to dziwnie platoniczna relacja między Magdą a Mateuszem. Wisząca na kominku strzelba jest aż nadto widoczna, stąd zakończenie nie jest takim zaskoczeniem, jakim miało być. 
10;Dziwna to powieść współczesna bo nie pominęłam żadnego w niej zdania. Początkowo myślałam, że historie nie do przebrnięcia, a potem popłynęłam. Dlatego, że nie było tego całego dramatyzmu, który potęguje niechęć do życia i udziela się w formie depresji. Historie bohaterów się toczą i wydawałoby się, że nie ma o czym napisać, bo to tylko samo życie. Richard Powers pokazał nam mgnienie bytu. Bez względu na ludzkie poczynania, człowiek zależny jest od czegoś więcej niż pożywienie.  Nie jest to powieść tylko dla miłośników Ziemi, Lasów i Natury. Jest to powieść mieszcząca w sobie cały dorobek naukowy naszych czasów. Umiejętnie pokazana została każda dziedzina ludzkiego życia przypisana poszczególnym bohaterom. Bardzo różniących się od siebie.  "Listowieść" to nie wołanie, przekaz, czy też inne wezwania do ochrony środowiska.  Powieść ta jest perfekcyjnie skrojonym peanem na cześć symbiozy ludzi i wszystkiego, co żyje, działa i tworzy na planecie Ziemia.  "To. Co nam dano, na co musimy zasłużyć. To się nigdy nie skończy". 
7;Całkiem fajnie się czytało, mimo przesytu książek w tym temacie. Polecam :) 
7;Podobała mi się ta książka mimo jej kilku oczywistych wad. Przesłuchałam ją w audiobooku jako przerywnik od Ludowej historii Polski ;)  Bardzo dobrze wspominam wejście w tę historię bo spodobało mi się poczucie humoru i język. Jest to opowieść której główną bohaterką jest 14 letnia Greta ale szczerze mówiąc nie umiem stwierdzić czy dzisiejsze 14 latki odnajdą się w tej historii Bohaterowie wydają się nierealistyczni, zwłaszcza Greta. W języku mimo że mi akurat bardzo się podobał jest dla mnie jednak wyraźnie wyczuwalna dorosła perspektywa i narracja co sprawia że nie do końca mi się klei ta książka z grupą wiekową jaka jest dla niej targetem. Może jednak się mylę? Nie wiem zbyt dużo o dzisiejszych 13-14-15 latkach.  Wątek z Weroniką mało realistyczny. Rozwiązanie głównej tajemnicy na której zbudowana jest fabuła intrygująco zrobione Mimo niedociągnięć to z mojej perspektywy oceniam całość na plus ale nie deklaruję że polecam dla dzisiejszych nastolatków. 
8;Akcja książki rozgrywa się na dwóch płaszczyznach czasowych. W roku 1990 trwa śledztwo w sprawie zabójstwa trzech chłopców. 25 lat później dziennikarka Zuzanna pragnie poznać prawdę na temat wydarzeń z przeszłości. Kobieta czuje, że zeznania świadków były fałszywe, a wśród nich samych panuje zmowa milczenia. Zuzanna chce także dowiedzieć się co stało się z jej matką, która niedawno zginęła w niejasnych okolicznościach. Te dwie sprawy są ze sobą powiązane, łączą je wydarzenia z przeszłości, do których z zaangażowaniem wraca główna bohaterka.  Uważam, że jest to bardzo dobra książka, z zaskakującym zakończeniem. Podczas czytania trzeba było się skupić, by nie pominąć czegoś istotnego, by nie popłynąć myślami gdzie indziej. To świadczy o tym, że treść jest wartościowa i pełna akcji. Po zapoznaniu się z książką, stwierdzam, że autorka jest dobrą obserwatorką, posługującą się świetnym językiem i piszącą w sposób, który trafia w serce czytelnika. Gorąco polecam. 
8;Kiedy zostawia Cię ktoś, kogo kochałaś i bezgranicznie ufałaś, świat nagle wali się i nic już nie jest takie samo. Samotność i smutek, który Cię nagle ogarnia nie pozwala Ci się odnaleźć w nowej codzienności. Kiedy Ada pogrąża się w depresji, jej siostry Jagna i Sara, nie zostawiają jej samej, tylko wspierają ją na każdym kroku. Angażują mamę do pomocy, a ta namawia Adę do przyjazdu i ratowania schroniska dla zwierząt.  Adam, jej młodzieńcza miłość, którego dziewczyna spotyka za sprawą niefortunnego zdarzenia, sprawia, że dziewczyna podejmuje decyzję, która zmieni jej całe życie.   „Już nie ucieknę” Joanny Nowak to słodko-gorzka historia o życiu. O zaufaniu, miłości i podejmowaniu nie zawsze trafnych decyzji. Autorka bardzo realnie wykreowała bohaterów, a problemy, z którymi się muszą zmierzyć, mogłyby dotknąć każdego z nas.  Joanna Nowak stara się też uwrażliwić nas na problem niechcianych zwierząt i problemy finansowe schronisk, z którymi przyszło się zmierzyć napewno niejednemu z nich.  Ta historia daje też nadzieję na lepsze jutro, na słońce, które wychodzi po burzy.  Jeżeli macie ochotę na życiową, dobrze napisaną powieść to zachęcam Was do sięgnięcia po pierwszą część cyklu Siostry z ulicy Wiśniowej. 
6;Bywały momenty nudne ale i też ciekawe z nutą podekscytowania. Trudno powiedzieć jak to ocenić, po prostu trzeba przeczytać :) 
4;Trzecia część przygód Zofii Wilkońskiej niestety nie do końca mi podeszła. Niby nadal są śmieszne dialogi ale już mniej udane niż w poprzednich częściach a historia zdaje się być mocno przesadzona i naciągnięta. Całość jest chaotyczna i nie do końca można zrozumieć sens. Według mnie ta część jest najsłabsza i mocno przekombinowana. Książkę słuchałam jako audiobooka i lektorka jest świetna! 
9;Książka zawiera 3 zakończenia. Mój egzemplarz zakupiony z antykwariatu nie posiadał strony z ostatnim zakończeniem. Wciąż szukam 
3;Kolejna książka Marcina Margielewskiego, gdzie mam wrażenie, że fikcja literacka sprzedawana jest w nieprawdziwej, reportażowej formie. 
8;Horror nie jest gatunkiem, za którym przepadam, ale sięgnęłam po tą książkę pod wpływem recenzji na you tube i nie żałuję. Historia mnie wciągnęła i byłam ciekawa co jest prawdziwym powodem śmierci dziewczynek w domu grozy. Z powodu tej lektury poszukuję już innych lektur z tego gatunku😁 
10;Poznajemy małżeństwo Ellen i Aidena, którzy mają dwóch synów, Kierona i Connora. Młodszy syn choruje na poważną chorobę. Starszy syn Connor zrobił coś o czym nie może nikomu powiedzieć, a konsekwencje jego czynu są przerażające. Ellen zrezygnowała z kariery chirurga, by opiekować się chorym synem. Nigdy nie przyzna się, że czasem żałuje swojej decyzji. Natomiast jej mąż Aiden to kłamca, ktory zdradza żonę i chce uciec od rodziny.  Wszystkich zżera poczucie winy.  Jakie tajemnice skrywa ta idealna rodzina? Co się stanie gdy tajemnice wyjdą na wierzch?   Jestem zachwycona tą historią, w której każdy coś ukrywa. Cała rodzina ma przed sobą sekrety i tajemnice. Idealna rodzina okazuje się być nią tylko na pozór. Za zamkniętymi drzwiami Walshów nic nie jest takie jak na zewnątrz domu. Autorka genialnie buduje napięcie, które towarzyszyło mi do samego końca powieści.  Powieść jest pełna kłamstw, tajemnic i intryg. Historia ta zapewniła mi mnóstwo emocji, a rozwiązywanie tajemnic tej rodziny sprawiło, że czytałam tę książkę z ogromnym zainteresowaniem.  Zakończenie powieści zaskoczyło mnie.  Ta historia zmusza do refleksji nad tym, czy sami mamy czyste sumienie i czy czegoś żałujemy.  Jeśli chcecie dowiedzieć się do czego zdolny jest człowiek, by ratować rodzinę to ta książka będzie pod tym względem idealna. Zapewniam Was, że ta historia zachwyci Was i jednocześnie przerazi.  Bohaterowie tej powieści zrobią wszystko, by ocalić siebie i innych. Fani thrillerów psychologicznych będą tą książką zachwyceni.  Bardzo lubię styl tej autorki więc będę czekała z niecierpliwością na kolejne powieści. Uwielbiam autorkę za ten mroczny klimat.  Polecam gorąco! 
2;Powiem tak: trzeba było się zabezpieczać. (dwa razy!) Powiedziałam sobie, że jeżeli z tą historią w jakikolwiek sposób będzie związany James, to wystawię maksymalnie 2. Więc wystawiam. To było tak oczywiste i przewidywalne, że aż słabo mi się robi na samo wspomnienie. 
8;Po przeczytaniu jego historii... popłakałem się gdy ogłaszano jego śmierć. Wiadomo, wizja utopijna itd... ale jako "dziadek" zajmujący się królikami w Meksyku bardzo sympatyczny. 
9;I'm not crying, you're crying.  To jest absolutnie najpiękniejsza książka. Przytulająca. Pokazująca, że jesteś wart* miłości bez względu na to, kim jesteś. Mówiąca o osobach najbardziej dyskryminowanych - queer, czarnych, transpłciowych, niebinarnych (na raz) (a w dodatku często nieuprzywilejowanych finansowo). O problemach, także wewnętrznych, naszej - queerowej - społeczności. Radząca sobie z nimi, radząca sobie z dyskryminacją, z poczuciem bycia "niewartym miłości". Przytulająca. Mądra. Pokazująca odkrywanie własnej tożsamości, także wtedy, gdy wydaje nam się, że wszystko mamy już odkryte. To powieść, która pokazuje, jak wygląda społeczność queerowa bez ubierania jej w jakiejś akceptujące szaty pod publiczkę. Mamy tu neutralne zaimki, kwestię tożsamości niebinarnych, a także rozliczanie się z terfami i terfkami oraz pokazywanie, że nie ma dla nich miejsca w queerowym świecie (sorry, nie ma dla Was miejsca). To książka, która uczy bycia proud - tj. bycia dumnym z własnej, queerowej tożsamości i kochania siebie jako osoby queerowej (a także innych osób queer) - i sprawia, że kończąc ją, czujemy się proud. Ja się czuję niesamowicie proud kończąc tę książkę.  Ale żeby nie było - to także książka dla osób, które nie są queer, nie są LGBTQIAP - choć nie bierze jeńców i pokazuje nasz queerowy świat bez ubierania go w maskę, którą łatwiej zrozumieć, pozwala de facto innym osobom na to zrozumienie. Pokazuje wiele rzeczy, tym samym ucząc o nich.  Wyszła mi trochę laurka i pomnik dla "Felix ever after", ale mam to gdzieś, bo ta książka naprawdę na to zasługuje. I my na nią zasługujemy. Zarówno osoby queerowe, jak i niequeerowe. 
6;Początek nudny, zbliżając się do końca książka mnie zaciekawiła, nie mogłam się oderwać. Zakończenie niestety inne niż się spodziewałam, trochę chyba wymyślone na siłę. Warto przeczytać i wyrobić swoje zdanie. 
10;Rok 2005. Patryk i Jędrek to dwóch osiemnastoletnich kumpli, którzy w wolne dni podróżują po Polsce i podają się za poszukiwaczy talentów z branży rozrywkowej. Zagadują młode, naiwne dziewczyny, a potem wykorzystują je w wynajętych pokojach hotelowych w zamian za sesje zdjęciowe zwieńczone fikcyjnym kontraktem. Swoje eskapady nazywają Łowami.   Kilka miesięcy po ostatnich Łowach Patryk budzi się w ciemnym lochu. Nie wie, czemu się tam znalazł, ani kto jest za odpowiedzialny. Mijają tygodnie, miesiące, lata. Tracąc poczucie upływającego czasu, Patryk popada w obłęd. Porywacz, milczący i skryty pod maską, dostarcza mu żywność i rzeczy zapewniające przetrwanie na granicy wegetacji. W końcu przestaje do niego przychodzić i Patryk zostaje skazany na powolną śmierć głodową. Gdy znajduje się na skraju wycieńczenia, w jego lochu nieoczekiwanie pojawiają się ludzie…   Ta powieść jest dla mnie czymś innym, powiewem świeżości wśród książek. Myślałam że niczym nie można mnie już zaskoczyć, zszokować, a tu proszę, da się. Autor posiada niewątpliwie nieograniczoną wyobraźnię, z której potrafi korzystać. Adrian Bednarek miał świetny pomysł na tę książkę, a jeszcze lepiej go wykonał. Jestem przekonana, że gdy tylko otworzycie "Zapomnianego", przepadniecie równie szybko jak ja. Autor potrafi tak wykreować książkową fikcję, iż odnosimy wrażenie, że to dzieje się naprawdę. Wszystko to, co opisuje, co myślą bohaterzy (szczególnie główny), pozostawia w naszej głowie trwały ślad. Wątek głodu i tego jak człowiek radzi sobie w jego obliczu, ile jest w stanie znieść, by tylko przetrwać, załamanie, momenty, gdy mózg zaczyna płatać figle, pojawiające się omamy, wręcz obłęd, wewnetrzne i zewnętrzne wyniszczenie - to było bardzo trudne do udźwignięcia.  "Nie sądziłem, że kiedykolwiek doświadczę czasu jako niekończącej się linii, na której puls życia wyznaczać będą tylko wschody i zachody słońca."  Autor stworzył, jak to ma w zwyczaju, kolejnego psychopatę. Jednak w korelacji z ofiarą. Raz współczujemy Patrykowi, by w następnej chwili czuć do niego wstręt i niechęć. Ale oprócz tego mamy jeszcze wątek zniewolenia i skrajnego głodu, w wyniku czego czytelnik stawia pytania: czy po czymś takim można powrócić do normalności, być tym samym człowiekiem?  "Słabość, niemoc, paraliżujący strach, nieumiejętność zmierzenia się z wyzwaniem - te cechy występują u ludzi tchórzliwych. Ginie w nich wtedy chęć walki. Tacy ludzie zwykle przegrywają i toczą swoją niewiele wartą egzystencję tylko po to, żeby w końcu umrzeć, nie realizując żadnych wyższych celów."  To powieść o ludzkich granicach, krzywdzie, zemście, naiwności, zapomninaniu o innych i o sobie. Intryga jest doskonała, prawda wychodząca na jaw zaskakująca i szokująca. Emocje, jakie się tu pojawiają są pełne mroku, niepokoju, strachu, beznadziei.  "Wreszcie poczułem, co znaczy prawdziwa wolność."  "Zapomniany" to poruszający obraz człowieka postawionego w obliczu zniewolenia i śmierci gotowej. Czy można wyobrazić sobie coś gorszego? Jak silna jest wola życia człowieka? Nie wiem. Ale jedno jest pewne. Nadzieja umiera ostatnia, a gdy nawet jej już nie ma... Po prostu przeczytajcie, nie pożałujecie! Otwarte zakończenie powoduje głód kontynuacji. 
8;Książka nie należy do literatury wybitnej, ale zdecydowanie do tej, z którą bardzo dobrze spędza się czas. Polecam pod kocyk :) P.S Szkoda, ze autorka nie zdecydowała się zakończyć historii na części arabskiej. 
7;Nie zgodzę się z opiniami, ze to słaba książka. Niedokończona historia prawnika, który stara się być przyzwoitym człowiekiem. Przeczytana w jeden wieczór. Wciąga.. Mnie się bardzo podoba język, którym pisze Piotr. 
5;Lektura tej książki to była dla mnie prawdziwa droga przez mękę. Kilkukrotnie myślałam, aby ją porzucić, ale czytałam dalej i dalej aż dotarłam do 1215 strony. Sama historia ma spory potencjał, ale została przez autora rozciągnięta do granic możliwości, więc oprócz ciekawych fragmentów mała sporo dłużyzn i zapychaczy. Nie zaliczę "To" do moich ulubionych książek Kinga i na pewno nie polecam jej osobom, które rozpoczynają przygodę z tym autorem. Lepiej przeczytać "Dallas'63", "Misery", czy "Zieloną milę". 
4;Chyba najsłabsza powieść tego autora, jaką czytałem. Po chwilowym, w miarę atrakcyjnym i wartkim początku następuje długa, nudna stagnacja, w której główną atrakcją są przemyślenia głównego bohatera, wciąż takie same. przebrnięcie przez to jest bardzo nudne. finał powieści jest nawet przyjemny, nic wielkiego i okropnie naiwne ale w porównaniu do całości może być. No i można się dowiedzieć jeszcze czegoś o autorze, ewidentnie bardzo nie lubi Francuzów, wciąż są wzmianki o nich, delikatnie mówiąc niepochlebne : ) 
5;To moja pierwsza przeczytana książka tej autorki. Wybierając ją byłam przekonana, że sięgam po kryminał. Niestety ja nie czuję, żeby ta książka była kryminałem, raczej jest to thriller/książka obyczajowa/ psychologiczna. Trochę mnie nudziła. Głównych bohaterów nie polubiłam. Ale wszystko pewnie kwestia gustu. Polecam przeczytać i wyrobić sobie samemu zdanie na jej temat. 
8;Skuszona klimatyczną okładką i opisem sięgnęłam po książkę Beaty Zdziarskiej, która okazała się być dużo trudniejsza niż się spodziewałam.  Małżeństwo Ewy i Mateusza, które wydaje się udane, przechodzi poważny kryzys. Jakby tego było mało los wystawia ich na ciężką próbę, rujnując ich wszystkie plany. Jak sobie poradzą w tej nierównej walce? Czy da się jeszcze poskładać ich życie w całość?   Ta historia pochłonęła mnie całkowicie. Na wskroś prawdziwa, z bardzo dobrze wykreowanymi bohaterami. Napisana z perspektywy kilku różnych postaci i wzbudzająca skrajne emocje.  Walka z własnymi słabościami, chorobą, lękiem przed nieznanym i podejmowanie nie zawsze właściwych decyzji, to wszystko, z czym zmagają się bohaterowie, poruszyło mnie bardzo i wywołało smutek.  Czytając zastanawiałam się, jak ja bym się zachowała, gdyby los wystawił mnie na tak ciężką próbę. Czy potrafiłabym stanąć do walki, czy wprost przeciwnie, podałabym się i „płynęła z prądem”?  Podsumowując, „Po drugiej tstronie raju”, to niebanalna, pięknie napisana historia, o zwykłych ludziach, którzy muszą przewartościować swoje życie, bo los był dla nich okrutny.  Jeżeli szukacie książki, która zmusi Was do przemyśleń i zastanowienia się nad życiem, to koniecznie musicie sięgnąć po tę pozycję. 
7;Małgorzata Brodzik w najnowszej powieści postanowiła pokazać czytelniczkom co tak naprawdę rządzi naszym życiem. Bohaterką książki jest Anastazja. Kobieta ma idealne życie, taki o którym każda marzy… Towarzyszy jej idealny facet, wspaniała przyjaciółka oraz cudowni rodzice. No tylko pozazdrościć! To wszystko rozpada się w oka mgnieniu jak domek z kart, ponieważ jej najszczęśliwszy dzień życia jest tym najgorszym. W dniu ślubu zostaje zdradzona – mąż konsumuje związek, ale z jej najlepszą przyjaciółką. Na domiar złego Anastazja zostaje sama i to z dzieckiem rozwijającym się pod jej sercem. Ale nawet to jej się nie ostaje, ponieważ traci je w wypadku, z którego ledwo uchodzi z życiem. Każdego z nas by to złamało, nie tylko na pół, ale na wiele malutkich kawałków. Z tym wszystkim przychodzi się jej zmierzyć, zaczynając ponownie życie od nowa. I co ma do tego wszystkiego przeznaczenie? Los postanowił postawić na jej drodze nowych, potencjalnie lepszych ludzi, ale czy Anastazja będzie w stanie zaufać, uwierzyć nie mówiąc już o pokochaniu jakiegoś mężczyzny. Czy każdemu jest coś pisane? Czy zawsze jest tak, że coś co jest nam przeznaczone to nas nie minie?  To jest moje pierwsze spotkanie z autorką. Fabuła rozwija się ciekawie, w fajnym tempie. To co spotkało jedną kobietę, mogło by dobić każdego. Ale byłam ciekawa jak to się rozwinie, co z tego wyniknie i czy jednak jest tutaj jakaś szansa na przysłowiową tęczę wychodzącą po burzy?! Na koniec odnajdziemy szczyptę erotyki, ale nie jest ona tutaj wiodącym elementem. Tutaj grają pierwsze skrzypce emocje, ból, strata, ale i budowanie swojego życia od nowa. I to jest tutaj najważniejsze! Polecam. 
5;Pomysł niby kontrowersyjny, a wyjałowiony po kilku stronach. Fabuła niekonsekwentna, sztucznie popychana do przodu, a ostatecznie rozlazło się to wszystko bez żadnych wniosków. Fizycznie czuć, że autor też się męczył, żeby to skończyć. 
6;Wychodzenie z czytelniczej strefy komfortu zawsze wiele mnie kosztuje i robię to niezwykle rzadko, wręcz niechętnie, mówiąc szczerze. Moje półki wręcz uginają o się od takich kryminałów i thrillerów, co do których mam pewność, dzięki Waszym recenzjom albo własnym doświadczeniom z autorami, że będą dla mnie doskonałą lekturą, mimo to wciąż brakuje mi na nie czasu, więc zwyczajnie szkoda mi tego czasu właśnie na czytanie książek, do których nie jestem przekonana. Do "Psoriasis Vulgarny" przekonały mnie opinie wielu bookstagramerów, którym zwyczajnie ufam. Tematyka tej powieści wydawała mi się być świeża, ważna i potrzebna, a z Waszych postów wynikało, że Autor dobrze sobie z nią poradził, więc kiedy zaproponował mi zrecenzowanie, nie wahałam się i nie pożałowałam. Dziś Autor jest po prostu Arkiem, a ja jestem już po lekturze jego drugiej książki.   "Psoriasis Sequentia" to kontynuacja losów Łukasza Wilka. Niezwykle trudno mi ją ocenić, bo w pewnym sensie powinnam być bardzo zadowolona, że w pewnym momencie akcja nabrała takiego klimatu, który jest moją uwielbianą codziennością, a właśnie z tego powodu nie jestem w pełni usatysfakcjonowana lekturą. Można to chyba nazwać paradoksem Zaczytanej Angie.   Początek pierwszej części był wręcz zniechęcający, tym razem wkręciłam się w powieść już od pierwszych stron. Od razu widać, że Arek rozwinął się jako pisarz, że doskonale wie, jaką historię i w jaki sposób, chce nam opowiedzieć.   Nasz Łukasz jest mężem, ojcem, kierownikiem sklepu i instagramerem, przy czym ma ewidentny problem z ustaleniem, które życiowe role powinny być dla niego priorytetowe. W pewnym sensie wydaje się być wręcz młodszy, a na pewno mniej poważny, z drugiej strony wciąż dręczy go przeszłość.   Muszę jednak przyznać, że bardziej niż losy Łukasza intrygowała mnie postać Antośki, samotnej kobiety mieszkającej na końcu wsi. Domyśliłam się wielu rzeczy z nią związanych, ale i tak to czytanie o niej sprawiało mi największą przyjemność.   Mottem przyświecającym "Psoriasis Sequentii" jest motywacja, która została zobrazowana różnymi postawami, jakie przyjęli bohaterowie dotknięci łuszczycą, choć można je też potraktować bardziej uniwersalnie. Bierność nigdy nie prowadzi do trwałej poprawy sytuacji, działanie zawsze jest lepszym rozwiązaniem. Nawet jeśli popełnimy po drodze kilka błędów, to i tak jesteśmy w lepszej sytuacji niż osoby, które nawet nie kiwnęły palcem.   Cztery pierwsze rozdziały czytałam pełna podziwu dla Arka, dla lekkości pióra, jakiej nabrał. Piąty wzbudził już we mnie pewien niepokój, a szósty tylko potwierdził moje obawy. Miałam jeszcze w głowie scenariusz, który w moich oczach uratowałby to zakończenie, ale niestety on się nie ziścił. By nie zdradzić za dużo, napiszę tylko, że akcja nabrała nagle wręcz sensacyjnego wymiaru i tempa, które nijak nie współgrało dla mnie z tym, co działo się wcześniej.   Obie powieści stanowią nie tylko źródło wiedzy o łuszczycy i opis doświadczeń osoby chorej. To przede wszystkim spójna opowieść o ludzkiej naturze, o czerni i bieli, ale też szarości, bo radykalne postawy wbrew pozorom nie są zbyt często wyrażane; z przesłaniem, które stanowi wartość nadrzędną, a zamyka się w dwóch słowach: tolerancja i motywacja. Ja dodałabym jeszcze odwagę, bo jest ona potrzebna, by zmierzyć się z tematyką tych książek.   "Psoriasis Sequentia" to wielowątkowa historia, w której postacie drugoplanowe stanowią wartość dodaną. Serce czytelnika momentami roztapia się ze wzruszenia, by po chwili drżeć z przerażenia. I choć jestem fanką silnych wrażeń, to w przypadku tej powieści było dla mnie tego wszystkiego za dużo, za szybko, zbyt dziwnie. Jest to jednak kwestia gustu, a o nim się nie dyskutuje. Żartuję, chętnie poznam Wasze zdanie.   Moje 6/10.  
3;DLACZEGO WŁAŚNIE JA ? HAROLD S. KUSHNER Kiedy złe rzeczy zdarzają się dobrym ludziom.  Bardzo zaintrygowała mnie tematyka, zapowiedź tej książki, oraz recenzje. Przeczytałam : "Jedna z najważniejszych książek o rozwoju duchowym, która stała się źródłem inspiracji dla milionów czytelników na całym świecie". Przyznam, że mnie absolutnie NIE porwała i nie stała się inspiracją, a szkoda. Nie spodziewałam się tutaj tak dużo religii, sądziłam, że będzie to książka w formie poradnika. Język i styl, zupełnie nie zachęca do czytania. Straszne nudy. Przeczytałam, bo się uparłam, że przeczytam.  Jak pewnie większość z Was chciałam poznać odpowiedzi na niezwykle ważne pytania np. "Dlaczego właśnie ja ? ", "Dlaczego mnie to spotkało ?","Gdzie jest Bóg, gdy dzieją się tak straszne rzeczy ?". Oczywiście nie liczyłam na konkretną informację, gdzie jest Bóg będąc ateistką- jednak byłam ciekawa odpowiedzi. To co otrzymałam nie dało mi żadnych odpowiedzi, nie skierowało w żadnym kierunku.  Dodam, że autor jest amerykańskim teologiem i rabinem. Sam musiał stawić czoło trudnym pytaniom, gdy zachorował jego syn. Czy w obliczu tak wielkiego nieszczęścia zachował swoją wiarę w Boga ? Nie zdradzę tego - jeśli jesteście ciekawi, to sięgnijcie po tę lekturę. 
7;Pozycja stricte dla fanów, na pewno w o wiele większym stopniu niż Język Cierni. Duży plus za piękne wydanie, książka prezentuje się wspaniale na półce! 
8;Ellie swojego dzieciństwa nie może dobrze wspominać. Śmierć matki potem brata sprawiło, że sama potrzebowała pomocy. Po wielu ciężkich przejściach zaczyna się dla niej pozornie normalne życie. Do czasu, gdy wydarzenia z przeszłości ponownie się powtarzają. Jo jest bezdomną z trudnymi doświadczeniami życiowymi i kryminalną przeszłością. Ucieka przez Bristol po Kornwalię. Ellie i Jo wiele dzieli, ale jeszcze więcej łączy.  Jeżeli jesteście miłośnikami dobrych thrillerów psychologicznych. To jest to książka dla was. Autorka w dość skrupulatny sposób szyje nici napięcia, zwrotów akcji, zaskoczeń. Od samego początku bawi się umysłami czytelników. Nie ma czasu na szybkie analizy sytuacji. Od razu jesteśmy ciągnięci w kierunku nieznanym, ale pozostajemy w tej samej historii. Z zapartym tchem ma się ochotę poznać jak najszybciej całą prawdę. Nie tak szybko i autorka robi to celowo. Przygotowuje nas na to co przygotowała na zakończenie. Jest ono prawdziwą bombą, która jest wisienką na torcie dla całości. Czegoś takie można było się spodziewać. Autorka prócz wątków dość już znanych psychologicznych zwraca uwagę na kwestię bezdomności. Pragnie pokazać przyczynę takiego stanu. Zaznacza, że to nie jest tylko wybór ale czasem też przymus. Za każdą taką sytuacją kryje się ludzki dramat. Tutaj wszystko ze sobą współgrało. Bohaterki są idealnie wykreowane. Łatwo wierzy się w każde ich słowo. Pojawiające się pytania kierowane do nich mnożą się i mnożą. Odpowiedzi pojawiają się już tylko w zakończeniu.  To doskonały thriller psychologiczny, który głęboko wchodzi w stan naszych umysłów. Książka jest wciągająca, intrygująca, porażająca. Nie sposób się od niej oderwać. Jej czytanie było czystą przyjemnością.  Za egzemplarz dziękuje Wydawnictwu Albatros. 
9;Szczerze mówiąc, jest to jedna z niewielu serii, która nie ma tendencji spadkowej wraz z kolejnymi tomami. Przeciwnie, im dalej tym lepiej i to mnie zaskakuje.  Czytając 4 tom miałam na początku „Hm… to chyba nie będzie mój ulubiony, jednak poprzednie były lepsze”. A POTEM CO SIĘ ZADZIAŁO NA OSTATNICH 100 STRONACH TO JA NIE WIEM. No i cyk, teraz nie potrafię wybrać najlepszej części.  To, ile jest akcji w tych książkach, zwrotów akcji, cudownych postaci, to jest niesamowite. Każdy bohater ma swoją historie, swoje problemy i każdy jest inny. Zdecydowanie autorka ma talent do tworzenia postaci.   Niestety, w tym tomie moja ulubiona postać obrywa mocno, ale to wszystko ma sens i rozumiem dlaczego tak jest.   I muszę o tym wspomnieć! O wątku romantycznym. Aktualnie go nie ma, on się buduje powoli na przestrzeni kolejnych tomów i jestem tym zachwycona. Nie ma od razu *bum* i „ej, kocham cię”. Tylko jest budowana podstawa na której autorka może to świetnie rozwinąć. 
9;"Boimy się bycia osądzony mi. Zadowalamy, ponieważ obawiamy się, że kogoś stracimy, tymczasem tak naprawdę tracimy siebie, gdy z uporem maniaka próbujemy uszczęśliwiać innych."  Tak naprawdę sens całej książki zawarty jest w tych dwóch zdaniach.   Poradnik "Po pierwsze ja" to przewodnik po tym jak wyzbyć się nawyku uszczęśliwiania innych, a zamiast tego zadbać o siebie.  Jest takie przysłowie "jeszcze nie narodził się taki co wszystkim by dogodził". I to jest szczera prawda... Czasem im bardziej chcemy sprawić innym przyjemność tym mniej sami ją odczuwamy. Co w efekcie końcowym doprowadza do zagubienia swojego szczęścia.  Książka pomaga poznać mechanizm "zadowalania" innych. Czasem człowiek nawet nie jest do końca świadomy jak nadskakuje rodzinie czy przyjaciołom. Chce dla nich jak najlepiej a nie patrzy na siebie. I to go gubi...  Ostatecznie nie potrzeba jakichś radykalnych zmian, wywrócenia życia o 180 stopni, by uszczęśliwić siebie. Czasem małe kroczki wiele znaczą. Jeżeli chcecie poznać je, zachęcam do lektury książki "Po pierwsze ja". 
6;Przesłuchałam audiobooka dzięki akcji Czytaj PL. Lubię książki Magdaleny Witkiewicz, a tej nowości jeszcze nie miałam za sobą. Tym razem nie było to jednak dla mnie nic szczególnego i autorka niczym mnie nie zachwyciła. To powieść, która mówi o tym, że warto do końca walczyć o szczęście, miłość i związek, że można wejść dwa razy do tej samej rzeki. Przedstawia też trochę pokręconą historię z udziałem matki Lidii i pani Ireny. 
8;"Każdy twój życiowy sukces zawsze zaczyna się od ciebie. Wiesz, co należy robić. Wiesz, jak to robić. Następny krok jest prosty. Jesteś pierwszym klockiem domina." Gorąco polecam. 
8;To było moje kolejne spotkanie z twórczością autora i muszę przyznać, że ta książka podobała mi się bardziej niż ubiegłoroczna.  Elle i William, oboje doświadczeni przez życie, spotykają się w małym amerykańskim miasteczku, w którym Elle znalazła schronienie po wyjeździe z domu rodzinnego. Samotnie wychowuje synka i próbuje się nie poddawać w walce z przeciwnościami losu. Losu, który na jej ścieżce postawił Williama, byłego żołnierza, który stara się spełnić daną obietnicę.  Czy jest coś, co łączy tych dwoje? Czy będą w stanie pomóc sobie nawzajem?  Muszę przyznać, że książka wywołała we mnie wiele emocji. Autor pisze o wojnie w Wietnamie, ogromie cierpienia i nieludzkim traktowaniu jeńców wojennych.  Porusza też temat rasizmu i braku tolerancji dla inności.  Evans ma niepowtarzalny styl, dzięki któremu książkę czyta się szybko i przyjemnie, pomimo trudnych tematów które porusza.  Pięknie też pisze o wierze i nadziei. Wierze, że jutro może być lepsze od dnia wczorajszego. O tym, że warto wybaczać, bo przeszłości nie zmienimy, ale możemy zmienić przyszłość.  Ta książka wzrusza, otula i daje nadzieję na lepsze jutro. A wszystko to w klimacie zimowo-świątecznym.  Polecam! 
7;Książka napisana po to by rozwinąć lore bohaterów z gry... Ciekawa historia. 
7;Kolejna świetna książka p. Pauliny. Jak zawsze niezawodna. I jak zawsze jej książki potrafią poprawić mi humor. Jest gorąco, jest seksownie i jest mnóstwo śmiechu i dobrej energii. Genialne połączenie gorących scen i ciętego języka. Paulina i Michał od początku czują do siebie wzajemny pociąg. Cóż, w końcu nadają na tych samych falach. Jednak przyjemne doświadczenia będą przeplatać się z czarnymi chmurami, które rozpętają się nad ich głowami, gdy przyjdzie im ratować własną skórę. Czekam z niecierpliwością na kolejne książki. 
8;Fajnie pokazana polityka po upadku imperium i tego jak powstawał FIRST ORDER. Przydaje się bo nadaje sensu skąd on się wziął bo w filmach nagle po prostu jest 0,0. 
1;Nie wiem dlaczego przeczytałam do końca. Myślalam ,że coś się zmieni... Zmarnowany czas. Nie polecam 
6;Z tą książką mam pewien problem z jednej strony wymęczyła mnie natomiast z drugiej były w niej momenty naprawdę dobre. Po okładce wyglądała na mocny kryminał i tak naprawdę dlatego skusiłam się na zapoznanie z nią. Jest ona zaliczona do gatunku kryminał, thriller, sensacja jednak jak dla mnie obyczajówka z domieszką kryminału. Za co mogę autorkę pochwalić to na pewno za te piękne opisy przyrody, za sporą dawkę tajemniczości, za stworzenie postaci bardzo wyrazistych. Jednak były w książce momenty, które sprawiały, że chciało się ją odłożyć, gdzie czuć było tak jakby przeciągane na siłę, ogromna ilość postaci utrudniała połapanie się kto gdzie i co. Mamy tu cztery pokolenia kobiet prababcia, babcia, mama i córka mieszkają one w Pochyliszkach gdzie prowadzą gospodarstwo agroturystyczne. W ostatnim czasie każda z nich ulega jakiemuś nieprzyjemnemu zdarzeniu, pogryzieniu przez psa, wypadkowi samochodowemu, przeszukaniu przez policję oraz tajemniczej wiadomości, po której następuje atak serca. Tu nic nie jest sprawą przypadku to przeszłość się mści. Ta książka to dobry przykład mszczenia się karmy, która lubi powracać ze zdwojoną siłą. Pamiętajmy, że tyle ile z siebie damy innym tyle samo, a nawet więcej otrzymamy, więc za nim kogoś skrzywdzimy zastanówmy się czy to jest ta droga, którą chcemy iść. 
8;Jak opowiadać dzieciom o koszmarze wojny i holokaustu? Może tak, jak to robi R. M. Romeo? W jej pięknie wydanej książce spotykają się postacie ze świata realnego i bohaterowie ze świata bajek. Akcja powieści osadzona jest w Krakowie w pracowni lalkarza, który przywołuje do życia lalkę Karolinę. Samotne życie lalkarza nabiera barw dzięki zawartej przyjaźni z żydowskim muzykiem i jego córką. Jednak spokojne życie wypełnione miłością i przyjaźnią zostaje brutalnie zburzone przez hitlerowców. Wybucha II wojna światowa. W świecie lalek, z którego przybyła Karolina, było podobnie. Jej świat został zaatakowany przez ogromne szczury, które brutalnie wygoniły lalki z ich słodkich domów i wszystko im zabrały. I tak snują się paralelne historie, dzięki którym poznajemy lalki i ludzi wybierających różne postawy wobec zła. "Lalkarz z Krakowa" zaskoczył mnie swoim realizmem mimo wątków ze świata marzeń i bajek. Trzeba przyznać, że autorka dobrze poznała realia Krakowa, zanim umieściła akcję w tym mieście. Chronologia wydarzeń zamieszczona na końcu książki pozwala na rozmowę z dzieckiem o konkretnych wydarzeniach historycznych, które zostały opisane w powieści w sposób metaforyczny. 
7;Krótka, więc szybko i przyjemnie się czyta. Koncept spójny, ale nie ma tu jakiejś wielkiej tajemnicy. Widać, że przyszedł autorowi do głowy jakiś pomysł i przedstawił go pod płaszczykiem fabuły. Postacie nijakie, ale są tu one stricte tłem dla przedstawionej wizji świata. Oczywiście wszyscy zdajemy sobie sprawę z kontekstu historycznego i realiów w jakich powstała ta powieść i jakie niesie przesłanie. Za to punkt dodatkowy.  Wypada przeczytać. 
9;Historia Phasmy, jak się nią stała... okej okej. To historia Kardynała zaciekawiła mnie bardziej. 
6;Rodzinne wakacyjne przygody współczesnej rodziny, które bawią, a przy okazji edukują i uczą. W dobie smartfonów w zachęcający sposób ukazana jest wartościowa relacja z naturą, obcowanie z dziką przyrodą i wrażliwość na cuda natury. Polecam :) 
4;Okładka przywołująca na myśl kultową Drużynę Pierścienia, blurb obiecujący ubaw i autor-tłumacz, próbujący swoich sił jako pisarz – czy to może się nie udać? Mortka wyposażył swoje postacie w przymioty pozwalające im się wybić nawet z tłumu wyrzutków. Wplątał ich w intrygę, zmusił do walki ze Złem, rzucał na pożarcie potworom i kazał brudzić nieczystymi zagrywkami. Niby nic nie brakuje, ale czy aby na pewno lektura wychodzi czytelnikowi na dobre...? Nie każdemu. 
8;Te wspaniałe opowiadania są dowodem, jak literatura szufladkowana jako tzw. science-fiction jest w rzeczywistości opowieścią o człowieku, którego natura tak naprawdę nie zmienia się w zależności od czasów czy ustrojów,  Jak to jest, ze w tym strasznym ZSRR mieli naprawdę dobrych autorów pod tym względem. A nie tłumaczy niczego rzekomo "eskapistyczny" charakter tego gatunku. Jak bardzo to była humanistyczna twórczość....  Często wracam do Bułyczowa, bo to wciąż ożywcza lektura... 
6;Pierwszy :-) Jeśli ktoś ma zbędny czas albo brak innych książek na półce to moze poczytać. 
5;Brakuje mi w tej książce przenikania się wątków na zasadzie, że jedna myśl prowadzi w logiczny sposób do drugiej. Przez to momentami ciężko się czyta i można odnieść wrażenie, że autorka się powtarza. 
7;Zaskakująca historia, pełna tajemnic, kłamstw, namiętności i strachu. Komu można, zaufać, a kogo należy się bać? Kto mówi prawdę, a kto kłamie? Tu nic nie jest oczywiste, a bohaterowie nie są tymi, kim się wydają.  Ava ma za sobą trudną przeszłość. Rodzice narkomani zostawili ją samą na pastwę losu. Jej życie odmieniło się, gdy poznała swojego męża Mitchella. Niestety ich małżeństwo przechodzi poważny kryzys, a Mitch po kilku latach nie jest już tym samym mężczyzną, z którym się związała.  W międzyczasie Ava poznaje braci Bennett, najlepszych prawników w mieście. Angażują się w charytatywną pracę na rzecz fundacji, w której kobieta działa społecznie. To starszy z nich, Mason, przykuwa jej uwagę. Choć kobieta zdaje sobie sprawę, że nie mogłaby zainteresować kogoś takiego jak ten mężczyzna, to jednak ma wrażenie, że on poświęca jej więcej uwagi, niż to konieczne.  Władczy, opiekuńczy i szalenie przystojny Mason zawraca Avie w głowie. Jakże się różni od jej męża, który zdaje się myśleć tylko o sobie, nie zwracając uwagi na jej potrzeby. Oboje wiedzą, że ten romans ma termin ważności, trzeba więc czerpać ze szczęścia garściami, póki jeszcze trwa.  Autorka buduje napięcie, podsuwa kolejne tajemnice, lecz ciężko jest się domyślić o co może chodzić. Kiedy dochodzimy do kulminacyjnego punktu powieści, zyskujemy kilka odpowiedzi, ale jeszcze więcej niewiadomych.  Książkę czyta się bardzo szybko. Sama byłam zdziwiona jak często przekręcałam kartkę za kartką, a liczne pytania, z którymi zostaliśmy zostawieni, sprawiają, że nie mogę się doczekać następnego tomu. Nie była to powieść idealna, Ava czasami mnie nieco irytowała, a te krążące wokół niedopowiedzenia aż prosiły się, aby kobieta zwróciła na nie uwagę. Jednak ostatecznie całość uważam za ciekawą powieść i nie odpuszczę dalszej lektury, bez poznania tej historii w całości. 
8;Powiem szczerze. No mógł skurczybyk to lepiej rozegrać. Autor fajnie przedstawia dane, które uzasadniają "szanse". 
6;Książka idealna na jeden wieczór. Wielkiego wrażenia na mnie nie zrobiła, bo liczyłam na romans z wojną w tle A nie odwrotnie. 
6;"Żyje się tu i teraz" to debiut powieściowy Katarzyny Kaźmierczak, który swą premierę miał w maju b.r., a wydany został przez Wydawnictwo Novae Res.   Marzenia Zuzy o studiowaniu w Akademii Sztuk Pięknych legły w gruzach, gdy druzgocąca opinia komisji egzaminacyjnej pozbawiła ją wszelkiej nadziei. Dla dziewczyny był to prawdziwy cios, bowiem malowała, odkąd pamięta, a jej rodzice wszystkie oszczędności przeznaczali na rozwój jej talentu.   Będąc na wakacjach nad jeziorem próbuje poskładać w całość okruchy swego pękniętego serca. Podczas akcji poszukiwania tonącego dziecka Zuza poznaje dwóch ratowników, pewnego siebie i przebojowego Kubę oraz nieśmiałego Łukasza i choć to ten pierwszy robi na niej większe wrażenie, to jej serce wyrywa się ku drugiemu. Jakiego wyboru dokona dziewczyna?   Ależ to miłe, przenieść się tak nieoczekiwanie w sam środek gorącego lata. Wakacje, jezioro, zapach lasu, ognisko i paczka przyjaciół, czemu lato nie może trwać cały rok? Bardzo potrzebowałam chwili oddechu od pędzącego szaleńczo czasu, szarości za oknem powodującej pewien smutek i melancholię. Nie spodziewałam się, że znajdę tu tragiczną historię miłosną, i to nie tylko z międzywojennej Polski, przez którą ukradkiem wycierałam łzę. Bardzo podobały mi się wplecione w treść fragmenty wierszy i piosenek, adekwatne do opisywanych sytuacji. Znajdziemy tu też motyw toksycznej przyjaźni oraz przemocy domowej.   "Ku prze­stro­dze ser­com za­twar­dzia­łym i ob­łud­nym, które przez brak po­ko­ry i zro­zu­mie­nia dla in­nych do­pro­wa­dzić mogą do strasz­ne­go nie­szczę­ścia".  To nie jest tylko zwyczajna historia o miłości w dzień gorącego lata, znalazłam tu wiele wzruszeń, ciepła płynącego z głębi serca i wiary, że jeszcze wszystko będzie dobrze.   Książkę odebrałam za punkty w portalu Czytam Pierwszy. 
6;Nieźle się czytało. Spokojny, niezbyt krwawy kryminał, bez brutalnych scen i makabrycznych opisów. To dobrze, bo takich nie lubię. Autorka zakpiła tu z samej siebie, zabijając pisarza kryminałów piszącego pod pseudonimem, na dodatek osikowym kołkiem… Skłoniło ją to chyba do rezygnacji z incognito, aby nie kusić losu… Prawdziwe nazwisko autorki nic mi nie mówi, ale polubiłam Gretę Drawską. Został mi do przeczytania jeszcze drugi tom trylogii, co z pewnością uczynię. Dodatkowym plusem jest dla mnie to, że część akcji dzieje się w Bornem Sulinowie, w którym spędziłam kiedyś bardzo miły urlop. Przemierzaliśmy je z dziećmi na rowerach, pływaliśmy w jeziorze. Stał jeszcze Dom Oficera… Bardzo klimatyczne miejsce. Miło było powspominać. 
10;"Bezczelny prezes" Meg Adams   "Ten facet wyzwalał wszystko, co najgorsze, a jednocześnie wbrew wszelkiej logice przyciągał do siebie niczym magnes."   Olga Wysocka pracuje w branży deweloperskiej. Dzięki ciężkiej pracy odnosi sukcesy i cały czas marzy o awansie. Kiedy dostaje propozycję objęcia kierowniczego stanowiska oddziału firmy w Krakowie, kobieta jest dobrej myśli. Na miejscu niestety okazuje się, że szefem krakowskiej filii będzie Robert Nowicki. Ich współpraca od samego początku jest zacięta, a napięcie pomiędzy nimi z każdym dniem rośnie coraz bardziej.   Nawet nie wiecie jak bałam się czytać tą książkę. Do romansu biurowego mam słabość. Mimo, że nie powinnam wszystkie tego typu historie porównuję do "Pięknego drania" i mało która książka sprostała temu poziomowi. "Bezczelny prezes" sprostał moim oczekiwaniom. Była chemia, były emocje, napięcie i to z czego słynie pióro autorki, czyli wątek sensacyjny, który tylko podkręcał całą historię.  "Im dłużej wpatrywałam się w rozszerzone źrenice, tym bardziej wydawało mi się, że widzę w nich tańczące płomienie. Szaleństwo i pasję."   Relacja Olgi i Roberta od samego początku jest burzliwa, od samego początku powoduje zaciekawienie dalszym rozwojem relacji między mimi. Sceny erotyczne są gorące, działają na wyobraźnię, powodują ciary, są bardzo wymowne ale w żaden sposób nie wulgarne. Sam Robert, no cóż, na myśl przychodzą mi słowa *gdzie Ci mężczyźni* (jak widać w książkach😀) ale poważnie, Nowicki jest charakterny, bezczelny, arogancki, władczy, dominujący, wkurzający, zaborczy, ale z drugiej strony tajemniczy.  Olga z kolei też nie ma łatwego charakteru, pokazuje pazurki kiedy potrzeba, świadoma jest tego czego chce i nie boi się o to walczyć. Te dwie silne osobowości tworzą jest bardziej ogniste połączenie.  Brakowało mi tylko bardziej szczegółowego wyjaśnienia całej tajemnicy, tu mam malutki niedosyt, ale wszystko inne było świetne, pikantne i tajemnicze. Zdecydowanie polecam 😈🔥 
10;Trafiła w moje serce ta cudna i piękna książka,oczarowała mnie,zachwycona jestem książką. 
8;Autor w oparach absurdu kpi z ludzkich ułomności i przywar serwując nam jednocześnie romans i powiastkę filozoficzną. Jedynie zakończenie jak dla mnie zbyt banalne wobec tego co Bułhakow budował od początku powieści. 
7;Jeżeli ktoś spodziewał się typowej świątecznej powieść (na co sugeruje okładka) to nie tędy droga.  Przede wszystkim szacunek za to, że autorka przed napisaniem tej książki zrobiła w miarę porządny reaserch na temat zakładania ogrodów, co dla mnie, osoby studiującej ogrodnictwo, ma znaczenie. Co do reszty, mamy tu klasyczną opowieść obyczajową, jakich na rynku wydawniczym pełno. Może jest trochę za chaotyczna, ale czytało się przyjemnie, choć na początku trudno było się połapać kto jest kim. Szału nie ma, ale można przyjemnie spędzić z tą powieścią czas. 
9;Jest to książka otwierająca oczy. Od dawna wiedziałam, że Stany to nie jest wymarzone miejsce do życia, ale nie podejrzewałam, że stany południowe różnią się aż tak od północnych. Życie poniżej progu ubóstwa, analfabetyzm, ciągle występujący rasizm to jedne z tematów, które przybliża nam autor. Warto przeczytać ten reportaż, żeby zobaczyć wizja amerykańskiego snu jest bardzo odległa od rzeczywistości. 
8;Pierwszy tom przeczytałam z zapartym tchem. Warsztatowo może nie porywa ale podobał mi się świat przedstawiony i pojawiła się nadzieja, że oto trafiłam na odpowiednik serii o Harrym Potterze. 
7;"Tajemniczy człowiek śniegu" to kolejna paragrafówka z cyklu "Stwórz swoją przygodę". Tym razem przenosimy się w mroźne Himalaje, aby odnaleźć legendarne Yeti i poznać ich tajemnice.  Każda kolejna gra paragrafowa tej serii pozwala na więcej ścieżek i zakończeń - tym razem mamy ich aż 28, choć objętościowo książka jest podobna do poprzednich, dość zwarta i krótka. Akcja dzieje się bardzo dynamicznie i przejście wszystkich dostępnych zakończeń jest możliwe przy zasadniczo jednej lekturze - nie przeszkadza to jednak w uzyskaniu satysfakcji płynącej z lekkości fabuły i jej ciekawego konceptu - w każdej wersji tej górskiej przygody doświadczamy ciekawych i wciągających wydarzeń. Idealna na wieczorny relaks :)   Całość uzupełniona jest standardowo przyjemnymi dla oka ilustracjami, które dodatkowo wzbogacają wyobraźnie podczas czytania :)  Jest to dobra pozycja szczególnie dla młodzieży, ze względu na prostą, przyjazną konstrukcję i angażujące rozrywkowo treści, ale również dorosły będzie się przy niej dobrze bawił, szczególnie stawiający pierwsze kroki w świecie paragrafówek i chcący poznać te jakże ciekawą formę czytelnictwa :) 
8;Jakiś czas temu czytałam książkę Elizabeth Chadwick „Pieśń królowej”. Jest to zbeletryzowana biografia Eleonory Akwitańskiej. Wstyd się przyznać, ale wtedy po raz pierwszy usłyszałam o tej fascynującej kobiecie. Pierwszy, ale jak się okazuje, nieostatni. Kiedy odkryłam, że jest ona również bohaterką najnowszej powieści Evy Garcia Saenz de Urturi z zapałem przystąpiłam do lektury. Czego się spodziewałam? Chyba nieco innej książki. Z okładki zachęca nas napis „Nowy thriller autorki Trylogii Białego Miasta”, dlatego oczekiwałam jakiejś tajemniczej, całkowicie zmyślonej historii, sprytnie wplecionej w realia historyczne XII wiecznej Francji. Tyle tylko, że najnowsza książka autorki to nie jest thriller! Miłośnicy tego gatunku mogą się zatem poczuć nieco zaskoczeni, gdyż „Akwitania” to typowa powieść historyczna. Jest świetnie napisana, a fabuła wciąga nas od pierwszych stron, nie zmienia to jednak faktu, że czytelnik spodziewa się zupełnie innego gatunku. Jestem wielką fanką tego typu literatury, więc czytając „Akwitanię” świetnie się bawiłam, uważam jednak, że napis thriller nigdy nie powinien znaleźć się na okładce tej powieści. Eleonora to młodziutka następczyni akwitańskiego tronu. Gdy jej ojciec umiera w Composteli, przejmuje ona władzę w księstwie. Wkrótce zostaje także żoną Ludwika, syna króla Francji. Dziewczyna stara się rozwikłać zagadkę śmierci swojego ojca. Nie jest to jednak łatwe zadanie na pełnym intryg francuskim dworze. Czy młoda władczyni zdoła dojść do prawdy? „Akwitania” to jedna z lepszych książek, które czytałam w ostatnim czasie. Autorka w niezwykle ciekawy sposób przedstawia wydarzenia, które miały miejsce na francuskim dworze. Opisane przez nią postaci są bardzo barwne. Dodatkowym atutem była dla mnie możliwość porównania „Akwitanii” z „Pieśnią królowej” - dwóch powieści, które starają się opowiedzieć niezwykłą historię Eleonory. Autorka każdej z nich ma nieco inne spojrzenie na postać młodej władczyni i jej męża. Która z tych wizji bliższa jest prawdzie? Tego pewnie nigdy się nie dowiemy. To, co działo się w królewskiej alkowie na zawsze pozostanie tajemnicą. I może na tym właśnie polega magia powieści historycznych.   Za możliwość przeczytania książki dziękuję Wydawnictwu MUZA. 
6;Nie wiem dlaczego ale przy drugim tomie tempo czytania znacznie mi spadło. Akcja stała się dość przewidywalna a opisy mało ciekawe. Jedyne co wyróżniało tę książkę to specyficzne przekleństwa wnoszące trochę świeżości. 
7;Szukacie książki, która rozgrzeje was do czerwoności w te chłodne wieczory? Jeśli tak, to musicie sięgnąć po "Bad Boy pod choinkę" autorstwa K.C. Hiddenstorm   Olive Beckett ma problem z dostaniem się do rodzinnego domu na święta Bożego Narodzenia. Ze względu na pogodę, samoloty zostały odwołane, a sama w takich warunkach boi się prowadzić samochód. Na szczęście z pomocą przychodzi jej sąsiad Seth Thompson. Przystojny aczkolwiek niebezpieczny mężczyzna, którego Olive się boi. Nie mając wyjścia zgadza się na propozycję mężczyzny i razem wyruszają w drogę. Pogoda im nie sprzyja, zmuszeni są przenocować w hotelu. Między nimi zaczyna iskrzyć, wszystko jest dobrze do momentu, w którym ktoś włamał im się do pokoju.   W porównaniu z poprzednią książka autorki, którą czytałam czyli "Nieczyste zagrania", to ta mi się podobała 😄 Bawiłam się świetnie czytając tą historię.  Między bohaterami od początku panuje relacja hate-love, więc wiadomo było jak rozwinie się ta znajomość, ale lubiłam te ich sprzeczki. 🤭 Akcja toczyła się tu w tempie ekspresowym, więc nie było okazji aby się nudzić. Dodatkowo będzie sporo pikantnych scen.  Po części książka była przewidywalna, ale znalazło się kilka zaskakujących zwrotów akcji.   Kto ma ochotę na niegrzeczną historię? 😈  [ Współpraca z @skarpawarszawska ] #wydawnictwoskarpawarszawska #Badboypodchoinkę #bookstagrampl #świętazbeztroską #czytamksiążki #romans #bookstagrampl 
7;📖Wojny wybuchają z o wiele błahszych powodów niż prawdziwa miłość.📖 Trzecia część serii "Gangsterzy Nowego Jorku", czyli "Corrado" to moje pierwsze spotkanie z twórczością Belli Di Corte. Każdy z tomów jest osobną historią i dotyczy innego bohatera. Jednak trochę żałuję, że nie zaczęłam czytać ich po kolei. Na początku trudno mi było połapać się we wszystkich zawiłościach mafijnej hierarchii i powiązań poszczególnych postaci. Ale kiedy skupiłam się wyłącznie na wydarzeniach dotyczących Alciny i Corrado, lektura stała się ogromną przyjemnością. Schemat powieści odbiega odrobinę od tego, do czego jesteśmy przyzwyczajeni w przypadku romansów mafijnych. Ta dwójka praktycznie od samego początku wie, że chce być razem. Muszą tylko wcześniej pokonać kilka przeciwności. Ta opowieść, pełna namiętności i trudnych wyborów, jest dowodem na to, że na miłość nie ma mocnych. Dopadnie nawet największego mafiosa. 
5;Cóż. Pierwszy tom był dla mnie obiecujący. Tym razem jednak apetyt malał w miarę jedzenia. Trzecią część wymęczyłam tylko po to, żeby dokończyć serię. Szkoda bo zapowiadał się ciekawie. Mam jednak wrażenie, że pomysł zakończenia trochę przerósł autorkę. 
2;Anita i Adam przeżywają poważny kryzys w swoim małżeństwie. Długie starania o dziecko a co za tym idzie stres i nerwy negatywnie wpływają na relację między bohaterami. Anita nastawiona na zajście w ciążę staje się cieniem samej siebie, traci energię, wiarę i poczucie własnej wartości. Początkowo wspierający ją Adam z upływem miesięcy czuje się zmęczony i zniechęcony postawą żony, która zaczyna w nim widzieć wyłącznie dawcę nasienia, a nie męża. Para oddala się od siebie coraz bardziej, Anita nie dostrzega tego, płomiennego romansu męża, Adam zaś nie jest świadomy tego, że jego żona od wielu miesięcy obserwuje przy pomocy kamer miejskich pewne osoby. Liczne niedomówienia i zatracanie się we własnych obsesjach muszą skończyć się tragicznie. Zwłaszcza że destrukcyjne postępowanie małżonków jest na rękę pewnej osobie szukającej ukojenia w zemście.  Dawno nie czytałam tak dziwne poprowadzonej historii, głowni bohaterowie, mimo niewątpliwych starań autorki wydali mi się tak miałcy i nijacy, tak że kompletnie nie wzbudzili we mnie żadnych emocji. Co więcej, oboje w pewnym momencie zaczęli wywoływać we mnie irytację swoim absurdalnym i nierealnym zachowaniem. Naprzemienna narracja prowadzona z perspektywy poszczególnych osób w przypadku thrillerów zazwyczaj sprawdza się dobrze, tutaj jednak uwypukla wszystkie mankamenty postaci i brak logiki w zdarzeniach.  Cała recenzja dostępna na moim blogu : http://ksiazkawreku.blogspot.com/2021/11/idealna-magda-stachula-recenzja.html?m=1#more 
8;Bardzo lekka, przyjemna książka. Trochę różnic względem filmu, zwłaszcza początek. 
4;Codziennie poruszamy się w jakiś ustalonych miejscach. W przypadku miast są to najczęściej ruchliwe ulice, pełne samochodów, ludzi, sklepów i innych parceli. Dzień w dzień mijamy wszystkie budynki i często zdarza się, że nawet im się nie przyglądamy, nie zastanawiamy, co one tak naprawdę tutaj robią i jak zostały stworzone. W końcu sklep to sklep, co tu więcej dywagować. Tymczasem każde miejsce właśnie typu sklepy, różnego rodzaju usługi, parki ma za sobą jakąś historię i ich pojawienie wpływa na sąsiadów. Dlatego tak ważne jest, by tam, gdzie jest możliwość, układ atrakcji i usług był przemyślany. Chcecie dowiedzieć się więcej?   Bliźnięta tym razem ruszają na plażę. Wydawałoby się, że to będzie wspaniała wycieczka do dobrze znanych, a przez to nostalgicznych miejsc. Tymczasem rzeczywistość zaskoczyła i... Ukochane miejsce stało się puste. Większość symboli promenady znikła, a te, które pozostały, walczą o przetrwanie. Co takiego się stało? Czy da się ten proces odwrócić? Jak poradzą sobie z tą sytuacją bliźnięta Tuttle?   W ostatnim czasie miałam już możliwość zapoznać się z jednym z tomów cyklu "Bliźnięta Tuttle". Byłam bardzo ciekawa, co przyniesie ta seria. Zapowiadała się intrygująco, a przy tym obiecywała nieść wartościowe treści, które mogą młodszych czytelników wiele nauczyć. Niestety mimo że doceniłam całą koncepcję, jeden z poprzednich tomów – "Potwór z Wyspy Jekylle" – nie spodobał mi się. Lecz drugie podejście, to druga szansa i nowe nadzieje. Czy zostały spełnione?   Sam pomysł naprawdę bardzo intensywnie do mnie przemawia i jestem niezmiernie podekscytowana, że ktoś myśli w kontekście, że małe dzieci nie są głupiutkimi istotkami, tylko mają jeszcze inne możliwości niż dorośli, co nie znaczy, że pewnych spraw nie są w stanie zrozumieć. Trzeba tylko inaczej do nich podejść. Jednak teraz odczuwam, że mimo mojego pozytywnego spojrzenia na wiedzę dzieci, są jakieś granice. Dlatego tematyka centralnego planowania, która jest przedstawiona w tym tomie, wydaje mi się tematem zbyt skomplikowanym dla młodych czytelników. A przynajmniej zbyt skomplikowanym na poziomie, na którym jest przedstawiona. Być może bardziej elementarne podejście okazałoby się tutaj słuszniejsze.   Mimo że to już piąta z cyklu część, to nadal książka wydaje mi się zbyt infantylna – nawet dla dzieci. Pisanie książek dla dzieci jest nie lada wyzwaniem, a mali czytelnicy są wymagający i bezkompromisowi w swoich ocenach. A ta książka niesie ze sobą dozę pretensjonalności w odbiorze. Oczywiście tutaj nie mówię o czymś bardzo negatywnym, zapewne w ogóle nieświadomym, ale miałam wrażenie, że autor nie bierze na poważnie swoich czytelników. Skupia się wyłącznie na głównym temacie, a zapomina, że to jednak książka, więc liczy się również warsztat literacki.   Pisarz również zapomina o trudności związanej z pojęciami abstrakcyjnymi. One czasami potrafią być dużym problemem dla czytelnika o wiele dojrzalszego, a co dopiero dla tak młodych ludzi. Zdaję sobie sprawę, że przecież pojęcie takie jak miłość, czy przyjaźń wprowadza się od najmłodszych lat, a one też są abstrakcyjnymi pojęciami. Niemniej w tym przypadku oprócz tego kłopotu dochodzi problem z logicznym myśleniem. To połączenie dla dziecka o przeciętnym poziomie inteligencji może być zbyt trudne.   Tym bardziej że w "Centralnym plażowaniu" brakuje dla mnie konkretnej fabuły. Owszem – pojawiają się różne wydarzenia, uporządkowane w sposób spójny, ale brakuje w nich widocznego celu i przede wszystkim wydają mi się nudne. Być może mój sceptycyzm wynika z tego, że sama musiałam mocno skupić się na czytaniu tej książki, żeby zrozumieć, na czym dokładnie polega to centralne planowanie. Dobrym pomysłem byłoby dodanie czegoś bardziej emocjonującego do akcji. Tak, by czytelnik miał możliwość się rozluźnić.   Również ilustracje nie przypadły mi do gustu, gdyż mam mocne skojarzenie z typowo szkolnymi podręcznikami. Jednak na końcu książki można znaleźć słowniczek oraz pytania do dalszej dyskusji, co według mnie jest fantastycznym rozwiązaniem, gdyż wtedy można uporządkować wiedzę dziecka i dodatkowo sprawdzić, czy przedstawione treści są zrozumiałe w szerszym kontekście.   Niestety cykl "Bliźnięta Tuttle" okazał się nie dla mnie, a raczej wyjawiając swoją opinię, daję znać, że nie uważam go za dobry wybór dla dzieci. Choć tu warto pamiętać, że jest to wyłącznie moje zdanie, oparte na moich własnych odczuciach, a najważniejszy jest młody czytelnik. Na razie nie miałam okazji sprawdzić reakcję dziecka, niemniej niedługo to planuję i być może wtedy moja opinia uleganie zmianie. I mimo mojej otwartej krytyki jestem ciekawa, co kryją poprzednie części, więc być może i z nimi się zapoznam. 
7;Fajnie zobaczyć jak dorastał Tarkin. Bohaterów nie pamiętam, tacy trochę płytcy. 
9;📚Książka przepełniona jest duża ilością rad pomagających w lepszym komunikowaniu się z innymi osobami. Dzięki temu nauczymy się rozmawiać i w pełni zrozumiemy siebie i innych.  🌟Dzięki tej książce nabędziemy mnóstwa istotnych rzeczy,które możemy wprowadzić do własnego życia.  🌟Napisana jest w taki sposób,że dobrze się czytania dając jednocześnie dużo do myślenia i refleksji.  Czy warto przeczytać❓ TAK….każdy poradnik,który przeczytamy wnosi do naszego życie wiele istotnych aspektów,dzięki którym lepiej żyjemy ze sobą i otaczającymi ludźmi🔥 
10;Prawdziwa na faktach i wartościowa powieść dająca do myślenia,skłania do przemyśleń pełna bólu,smutku i uczuć,a również o miłości Erica do Xenii ukochanej jego dziewczyny w,którym miał wsparcie w niej i kochała go. Króciutka książka,ale ma wartość prawdziwą w sobie. 
8;Bardzo fajnie pokazane walki. Do dzisiaj je pamiętam. Bohaterowie fajni, historia bardzo fajna. 
9;Chyba nie muszę nikomu przypominać, że moje ulubione thrillery to czarna seria albatrosa. Mimo, iż czasami książki są delikatnie gorsze to i tak je lubię. Ostatnio do grona autorów dołączyła nowa pisarka, której wcześniejszych książek jeszcze nie poznałam, ale teraz miałam dobre przeczucie, które na szczęście mnie nie zawiodło.   Rozdziały w książce są poprowadzone tak, że poznajemy na przemian losy dwóch kobiet - Jo oraz Ellie. Bohaterki się nie znają jednak coś je łączy, ponieważ obie zmagają się z trudną sytuacją życiową. Czytelnik ma wrażenie, że fabuła dokądś zmierza jednak ciągle nie wiadomo gdzie. Autorka sprytnie prowadzi nas w widmo zagadek i przemyśleń, ku zakończeniu, które absolutnie wymiata. Zdecydowanie lubię takie książki, które trzymają w napięciu, aż do ostatniej strony.   Corry na tapetę wzięła dwa poważne zagadnienia, o których się za bardzo nie mówi a powinno.   W tym roku zdecydowanie za mało wychodziło thrillerów, które mają w sobie dużą czytelniczą moc. Ta książka nam to chociaż trochę wynagradza, co prawda na koniec roku, ale zawsze.   Nie ukrywam, że chętnie widziałabym też inne thrillery autorki wznowione pod logiem albatrosa, tymczasem wyczekuje kolejnych zapowiedzi „czarnej serii”. 
5;Nie zaszkodzi, a może komuś pomoże w pracy w biurze;) Cieniutka książeczka, więc duża skrótowość. I należy do serii krótkich książeczek "onepress quick", więc trudno od nich wymagać kompleksowej wiedzy na jakiś temat. Właśnie podręczny format zdecydował, że wybrałam ją jako książkę na podróż 
7;Lekki kryminał z humorem w tle.  Agata Śródka to kobieta w średnim wieku, bizneswoman, która wie czego chce i jak to osiągnąć. Ta niewielkiego wzrostu kobieta umie kierować ludźmi i pozyskać ich respekt. Jest znaną restauratorką i celebrytką. Gdy po rozwodzie postanawia zmienić miejsce zamieszkania i trafia do Gościńca, kupuje pałacyk, postanawia go odnowić i przywrócić mu winnice, z których niegdyś słynął.  W tym celu zawiera znajomość z tutejszym winiarskim potentatem i przyjmuje zaproszenie do jego winnicy.  Jak się okazuje, na przyjęciu, oprócz innych gości, pojawia się były mąż Agaty z obecną nową żoną, znienawidzoną przez kobietę Grażynką.  Może całe spotkanie nie byłoby takie złe i Agata mogłaby zrealizować swoje zamierzenia, gdyby nie to, że dochodzi do serii morderstw, z morderstwem Clauda, dyniowego popisowego ciasta Agaty, stylizowanego na głowę mężczyzny, na czele.  Bardzo przyjemna pozycja, przez którą się płynie. Zawiłości dotyczące bohaterów wywołują lekkie zdziwienie, poczynania Agaty wprowadzają w dobry humor, a zbrodnie trzymają w napięciu. Świetna lektura na długie jesienne wieczory, z obowiązkową lampką wina w dłoni ;) 
8;Zdecydowanie ulubiona książka o takiej tematyce. Poruszyła mną bardzo. Szczegółowe opisy choroby, próby leczenia, ucieczki w narkotyki.... 
7;Wszystko, co dobre musi się kiedyś skończyć. A szkoda, bo w ulubionych powieściach mogłabym stale przebywać. Gdy już przywiążę się do jakiejś historii, to ciężko mi się później z nią pożegnać. Dlatego, kiedy autorka oznajmiła, że pojawi się jeszcze jedna część przygód postaci z cyklu ,,Stracone dusze'', strasznie się ucieszyłam, tak samo moja babcia.  Tym razem autorka osadza fabułę powieści w aktualnych czasach, kiedy pandemia ogranicza normalne kontakty i pracę w policji. Jednych może oburzać fakt, że ten epizod został poruszony, jednak mi nie przeszkadzał. Pojawiają się postacie, które mieliśmy okazję poznać przez całą serię i ostatni raz możemy towarzyszyć im na każdym kroku. Brać udział w śledztwach i obserwować ich zwyczajną codzienność. Ta część jest dość nostalgiczna, spokojna i mimo tajemnic, które musimy z bohaterami poznać, akcja powoli snuje się do przodu. Ciekawym zabiegiem, jaki autorka zastosowała w powieści, jest fakt poznania przeszłości Kicińskiego, dlaczego postanowił zostać gliną i co spowodowało, że do tej decyzji został popchnięty. Do tego kilka akcji kryminalnych, które nie są ze sobą powiązane, tak jak w przypadku poprzednich części.   Powieść czyta się szybko i z ogromnym zaciekawieniem. Morderstwo, strajk kobiet, pandemia, uwięzienie nastolatki, tajemnice pisarki, przeszłość i wiele innych. Polecam zapoznać się z całym cyklem ,,Straconych dusz''. To według mnie najlepsza seria kryminalna, nieoczywista, dosadna, wciągająca. 
6;Kolejny kryminał za mną. Tym razem był to pierwszy tom z serii "Pełnia tajemnic" Małgorzaty Rogali. Jakie są moje uczucia po lekturze? Mieszane.       Policjantka Monika Gniewosz i jej nastoletnia córka Kornelia, przenoszą się z Warszawy do miasteczka Pełnia. Chcą zacząć życie od nowa. W poprzednim Monika strzeliła do swojego męża psychopaty, kiedy on próbował ją udusić. W małej miejscowości jej córka zaczyna naukę w szkole, a ona pracę w komisariacie. Oczywiście w Pełni wszyscy się znają i wiedzą o sobie wszystko. Czas na wątek kryminalny. Żona właściciela pensjonatu, w którym zatrzymały się Monika i Kornelia, zaginęła dwa lata temu. Natomiast przed czterema laty, najprawdopodobniej utonęła młoda dziewczyna, również mieszkanka miasteczka. Ciała żadnej z kobiet nie odnaleziono.        Przeczytałam tę książkę i trudno mi powiedzieć czy jestem na tak, czy na nie. Najchętniej milczałabym jak grób. Ale powiem Wam, że najgorsze jest nazwisko głównej bohaterki. Strasznie mnie drażniło, a powtarzało się bardzo często. Czy Monika musi się nazywać Gniewosz? Przecież mamy tyle pięknych nazwisk. Tak, czepiam się. Idąc dalej w negatywną stronę, to nie ma w tym kryminale elementu zaskoczenia i zwrotów akcji, które tak lubię. Niestety osobę winna zaginięć kobiet, wytypowałam od razu jak tylko pojawiła się w książce.       Żeby nie było, że tylko się czepiam i krytykuję, to teraz o dobrych stronach. Zdecydowanie książkę czyta się bardzo szybko. Bohaterowie są interesujący, a Monika wzbudziła we mnie cieple uczucia. Ciekawe są również wątki poboczne i co najważniejsze - nie ma zbyt dużo miłości. Ja nie lubię takiego pitu, pitu i zakochiwania się wszystkich po kolei. Obawiam się jednak, że w kolejnych tomach policjantka i właściciel pensjonatu zapałają do siebie uczuciem. Obym się myliła, bo pomimo, że nie jestem książką zachwycona, to przeczytam kolejne części cyklu. 
8;Po raz kolejny Max Czornyj zaskakuje swym piórem,w świetnym stylu napisał ją pisarz,uwielbiam go,za precyzję i za wielki kunszt pisarski. Ta książka toczy się w czasie okrutnej,złej wojny. Porwała mnie i wciągnęła bardzo powieść,historia życiową,i porusza za moje serce. Fabuła świetnie poprowadzona,zaskakujące zwroty akcji i w dobrym napięciu trzymająca. Czyta się dobrze,tą piękną i bardzo wzruszającą książkę z zainteresowaniem i przyjemnością czytałam. 
8;Lubicie, gdy książka wywołuje ciarki na plecach? Jeśli tak, to zdecydowanie mogę Wam polecić "Otwieram oczy"   Jest to zbiór czterech opowiadań, których wspólnym ogniwem jest tytułowe otwarcie oczu. Bohaterowie wybudzają się ze swojej codzienności i docierają w swoich opowieściach do wnętrza własnych demonów, traum, lęków. W tych, często onirystycznych wizjach, zaciera się granica pomiędzy rzeczywistością a obrazami ludzkiego umysłu. Przezywamy wspólnie z nimi traumy z dzieciństwa, wykorzystywanie seksualne, śmierć bliskich, zdrady i odrzucenia...  Autor dociera do najbrutalniejszych potworności. Wywołuje grozę nie poprzez potwory rodem z horroru, a monstra siedzące w ludzkości. Owszem, pojawiają się elementy rytuałów, okultyzmu, czy ożywionych teorii spiskowych, ale to człowiek jest w centrum całego brudu i ohydy. Nie tylko miałam dreszcze podczas czytania, ale też każda historia i każda postać dały mi solidnie do myślenia.  To się nazywa solidna dawka dobrej literatury! 
4;Większość z Was zapewne kojarzy Krzysztofa Kozaka, jeżeli nie jako założyciela wytwórni RRX, to na pewno slyszalo o nim w kontekście filmu o Paktofonice i szumu jaki powstał po premierze. Cóż ja mogę napisać.. chaos, chaos, pieprzenie głupot, wszechogarniający chaos🤷‍♀️ Dobra, nie mogłabym spać, gdybym wbrew sobie wysmarowała tutaj obraz książki beznadziejnej i nie wnoszącej niczego w moje czytelnicze życie. Przejechałam po niej swoimi oczami w trybie ekspresowym, co spowodowane było nadmierną ciekawością i tym, że tę książkę mimo wielu mankamentów czyta się dość szybko. Wybiórczo można znaleźć w niej wiele ciekawych historii - czy prawdziwych czy zmyślonych, nie mnie to oceniać...chociaż gdybym miała ocenić ten aspekt swoim wnikliwym umysłem, to na pierwszy rzut oka są tak przekoloryzowane, że czytając widziałam jak czerwone wino robi się białe, tak strony wciągają kolorki😌 Pozytywną stroną tej książki jest bezapelacyjnie rozmowa z żoną Kozaka, która wygładziła trochę historię opowiadaną przez męża i nadała jej choć trochę potrzebnego charakteru. Niestety to tyle z pozytywnych stron, poradziłabym Kozakowi przytulić do siebie trochę pokory bo tej zdecydowanie mu brakuje. Książka bez żadnej chronologii, czasami wracanie do tych samych historii po parę razy, zwinne omijanie niewygodnych tematów, brak jakiejkolwiek spójności. Chlanie, ćpanie, chlanie, ćpanie a gdzieś pomiędzy rapowanie🤷‍♀️ Ta książka to takie wspomnienia Krzysztofa Kozaka z podpisem: "Wystawiłem sobię laurkę ostrego gracza - change my mind". Czasami naprawdę trzeba wiedzieć, kiedy zejść ze sceny. 
6;Perypetii Mirka Filera ciąg dalszy. Przewaga romansu i kocopołów nad kryminałem zdecydowana. Autorka zakotwiczona jest w świecie namacalnym, ze szczegółami opisuje rysy twarzy, makijaże, figury i stroje bohaterów, z których jeden jest piękniejszy od drugiego, a ząb czasu nie odciska na nich swego piętna do tego stopnia, że wyglądają po kilkadziesiąt lat młodziej niż na to wskazuje ich metryka. Mężczyźni znają się na makijażu permanentnym, tipsach i hybrydach i doradzają kobietom, jakim zabiegom kosmetycznym powinny się poddać. Książkę można uznać za niezbyt absorbującą umysł rozrywkę. 
8;Dramatyczna relacja górników z Wujka na temat tragicznych wydarzeń z 16 grudnia 1981 roku. Najbardziej krwawy moment stanu wojennego. W wywiadach pracownicy wspominają też trudną pracę w kopalniach w okresie PRL-u. Jeszcze dziś nie można pozbyć się emocji czytając te opowiadania łzy same ciekną do oczu. 
7;Przedziwnej urody proza! Gęsta od dymu, smrodu masy i maszyn, pobrzękująca pogardą, surrealistyczna na powierzchni, dotkliwie zwyczajna głęboko wewnątrz. Mięso życia ubrane w poetyckie zdania. 
7;Bardzo fajna pozycja dla początkujących zbieraczy monet, cieniutka ale bardzo pożyteczna. Autorzy omawiają różne sposoby czyszczenia monet, tworzywa z których są zrobione oraz sposoby ich przechowywania. Na rynku mało jest pozycji tego typu, tym bardziej warto ją przeczytać. 
9;Nasza melodia - Anna Dąbrowska    Daniel wraca ze Szwecji do karaju. Tak jak inni członkowie zespołu Płomienie mają plany, tak Daniel sam nie wie co i jak. Wracając do domu, nie spodziewał się, że matka jest po rozwodzie z ojcem, że dom to już nie ten sam dom. Nie spodziewał się także, że dziewczyna, która była jego utrapieniem w dzieciństwie sprawi, że będzie patrzył na życie zupełnie inaczej.   Daniel do tej pory żył jak gwiazda, jego zespół odniósł wielki sukces w Szwecji. Teraz w Polsce, drogi zespołu trochę się rozeszły.   Rita, zakochana w muzyce i zakochana od dziecka w jednym chłopcu, który nie był dla niej zbyt miły. Teraz po latach, kiedy znowu się spotykają, wybucha uczucie....   Czy uprzedzenia mężczyzny i wspomnienia z dzieciństwa o rudowlosej z piegami zmienia się pod wpływem splotu wydarzeń które go czekają ? Czy Danny odbuduje fundamenty przyjaźni na którym będzie mógł zbudować uczucie ? Czy dziewczyna dopuści go do swego serca, mimo przeżyć, które były w przeszłości ?   Wspaniała i poruszająca historia Daniela i Rity. Kto się czubi ten się lubi. A rude pokazuje swój charakterek, i sprowadza do pionu gwiazdę. Słowne przepychanki pomiędzy bohaterami, zabawne anegdotki oraz życie, które nie zawsze jest kolorowe. Marzenia się spełniają. Ale czy wszystkim ? Przekonajcie się sami ;)  Zakończenie serii o zespole jest zwieńczeniem całej historii. Poprzednia część zostawiła nas trochę z niedosytem, natomiast w Naszej melodii mamy wszystko pięknie zakończone. Autorka stworzyła niesamowitą i niebanalną historię z muzyką, przyjaźnią, uczuciem i poświęceniem. Co tu dużo mówić to była wspaniała przygoda. Każdy z bohaterów wniósł coś od siebie, każdy inny a na swój sposób bardzo podobni do siebie. Bo muzyka to melodia naszych dusz. Miłość jest układanką serca. Tylko trzeba to wszystko poskładać w całość. Polecam ! A autorce gratuluję wspaniałej serii :)   Współpraca - Wydawnictwo NovaeRes   Po więcej recenzji zapraszam do siebie na bloga oraz pod #zaczytanablondynka   https://zaczytanabloondynka.blogspot.com/?m=1 
10;Czytanie tej książki to czysta przyjemność. Chłonęłam każde słowo, zdanie, rozdział. Dla mnie - osoby, które nie czyta fantasy - historia, w której świat realny (Beskid Niski, XIX w., Galicja) przeplata się z elementami baśniowymi jest doskonałym rozwiązaniem. Przyznaję, że w pewnym momencie zrobiło się nieco ciężej (opisy podziemnego świata), ale po kilku stronach nastąpił powrót do świata żywych :) Ponadto uśmiałam się co niemiara (choćby z legendy mówiącej, że to kot namówił węża do skuszenia Adama i Ewy). Innych opowiastek nie będę przytaczać, żeby nie zdradzać fabuły. Polecam książkę każdemu, a zwłaszcza osobom, które chciałyby zacząć przygodę z literaturą fantasy. 
3;Gratulacje dla wszystkich którzy przez to przebrnęli. Za długie, za nudne. Historia nie porywa. Może dobre dla sentymentalnych warszawiaków, dla mnie ten klimat tylko na minus. 
8;Wylie pisze w bardzo przyjemny sposób, dzięki czemu książkę dobrze się czyta. Mimo wszystko jest to zwykły opis wydarzeń dotyczących sytuacji związanych z firmą Cambridge Analytica i jeśli ktoś liczy na coś więcej niż takie zwykłe opowiadanie, to może się zawieść. 
8;Wspaniała książka, która daje dużo do myślenia... Jestem lekko wstrząśnięta tym jak bardzo zmieniają - dziczeją - ludzie w takich sytuacjach. 
6;To nieźle napisany YA z ambicjami,ale nie na to się nastawiłam. Książka do krótkich nie należy, ale autorka nie wykorzystała potencjału, jaki drzemie w pomyśle na historię żyjącej od 300 lat „niewidzialnej” dziewczyny. Żaden z bohaterów mnie w pełni nie przekonał. Po Addie nie widać jej przejść i doświadczeń; Luc to bohater w typie Darklinga lub Morozki z innych znanych serii (więc ileż można); Henry ma problemy, z którymi wielu czytelników może się utożsamić, ale tak poza tym, to wymarzony chłopak każdej intelektualistki. Trochę to w ostatecznym rozrachunku za płytkie. Są tu ciekawe motywy i książkę dobrze mi się czytało (chociaż byłam już nią zmęczona w drugiej połowie), ale zupełnie nie rozumiem zachwytów bardziej wprawionych czytelników nad tą pozycją. 
5;Nie macie może wrażenia, że w szkołach uczy się zbyt schematycznie i zbyt ograniczająco? Nie, nie, nie odpowiadajcie na to pytanie. Jest retoryczne i mogłoby nieść za sobą niekończącą – jakkolwiek słuszną – ale nadal niekończącą się dyskusję. Czasami mam taki pomysł, że można by do edukacji wprowadzić więcej przedmiotów specjalistycznych, które pozwoliłyby młodym ludziom poznać podstawy niektórych dziedzin, a co za tym idzie dostać szansę, by lepiej zapoznać się z możliwymi zawodami. Zdaję sobie sprawę, że to słowa idealistyczne, lecz być może w naszym systemie niedługo się coś zmieni.   Otóż dwójka bliźniąt dostaje szansę, by zapoznać się z pojęciem ekonomii, gospodarki i społeczeństwa. Czy to w ogóle możliwe, by tak młode i niedojrzałe jeszcze osóbki były w stanie zrozumieć te pojęcia? Oczywiście, że tak, a prawie wszystko zaczyna się od kina, dziadka i... potwora! Tak niepozornie łączące się wątki przedstawiają obraz mechanizmów gospodarczych, które powinny dzieciom przybliżyć niektóre ważne pojęcia.   Co o tym sądzicie? Osobiście koncepcja bardzo mi się podoba i robi wrażenie na mnie, że ktoś postanowił podjąć się tak trudnego zadania. Ta wiara, że nawet małe dzieci są w stanie zrozumieć wiele, tylko wystarczy im to odpowiednio wytłumaczyć, jest czymś pociągającym i pozwalającym porwać się idei. Mimo mojego pierwotnego zachwytu nad tym pomysłem, od początku miałam wątpliwości, czy na pewno prawa ekonomii są czymś potrzebnym i możliwym do zrozumienia dla dzieci. Przyznaję się do tego z bólem, ale tak – zwątpiłam w to.   Jednak przechodząc na razie do warsztatu literackiego, jednoznacznie uznaję, że styl pisarski jest wyjątkowo infantylny i pozbawiony jakiegokolwiek artyzmu i polotu. Doskonale zdaję sobie sprawę, że to książka dla dzieci, więc oczekiwanie skomplikowanych zabiegów literackich byłoby nie na miejscu, jednakże czytam literaturę dziecięcą i wiem, czego można się po niej spodziewać. Mam wręcz teorię, że literatura dziecięca wyróżnia się wybitną kreatywnością i często góruje nad książkami dla dojrzalszych czytelników. Niestety tu tego nie poczułam. Odnośnie stylistyki zdziwiło mnie również tłumaczenie, a konkretnie dialogi, które nie zaczynały się od myślników, co jest poprawne w Polsce, a miały wersję anglojęzyczną, czyli cudzysłowy. Moja wiedza jest za mała, by mieć pewność, że jest to niepoprawne. W żaden sposób też mi nie przeszkadzało, tylko wywarło dozę zdziwienia.   Fabuła jest dla mnie rodzajem znaku zapytania, gdyż z jednej strony mam wrażenie, że jest niezmiernie skomplikowana i łatwo się w niej pogubić, z drugiej strony wydaje mi się przesadnie prosta. Ta niespójność mocno mnie irytowała podczas czytania. Cały czas brakowało mi głównej linii fabularnej, do której mogłabym się odnieść. Po prostu konstrukcja książki była zachwiana, ponieważ brakowało podstaw. Lecz żeby zbytnio nie narzekać, był jeden wielki plus – metafora ośmiornicy. Nie chcę zbyt wiele zdradzać, niemniej jestem pod wrażeniem, jak w zgrabny sposób zostało wykorzystane to zwierzątko i jak wiele można było wytłumaczyć na podstawie jej macek.   Mimo wspaniałego pomysłu jestem zdania, że ta książka nie wytłumaczy dziecku mechanizmów gospodarki i ekonomii. To nadal jest nawet dla mnie niezrozumiałe i niepełne. Być może u dzieci jest to kwestia wieku, ale dziecko przez kilka pierwszych lat nie radzi sobie zbyt dobrze z pojęciami abstrakcyjnymi, dlatego ten temat może przewyższać zasoby dziecka. Należałoby wejść w większą konkretność, lecz nie mam najmniejszego pomysłu, jak tego dokonać. Ogólnie ciekawym wydawniczym zabiegiem jest wprowadzenie słowniczka na końcu książki, który pozwala dziecku uporządkować niektóre definicje. Poza tym na końcu znajdują się również pytania do dalszej dyskusji, co jest dodatkowym plusem pozwalającym na sprawdzenie poziomu zrozumienia przez dziecko.   Niestety "Bliźnięta Tuttle i potwór z Wyspy Jekylla" okazały się w moim mniemaniu zbyt skomplikowana książką dla dzieci. Doceniam pomysł i niektóre zabiegi, lecz brak lekkości pióra, typowo podręcznikowe ilustracje oraz brak atmosfery określanej przeze mnie jako polot, sprawiły, że nie jestem w stanie polecić Waszym pociechom tej pozycji. 
10;autor : Anna Wolf  tytuł :,, BLADE ,, - STORM RIDERS #1   wydawnictwo niezwykle #recenzja   Klub gorących ,,braci,, pełen testoronu żołnierzy i ich kobiety ... Kto by pomyślał ,że swój znajdzie swojego , od niańki do zauroczenia ,miłości wspólnej przyszłości . Klub Storm Riders panujący w mieście ,mierzy się z innym klubem który wkracza na ich terytorium ,zagrażający ich rodzinom ,mieszając się w ich interesy . Krótka historia przyprawiająca o dreszcze emocje wątki prawdziwego życia , szokujące fakty .  Czytając ją przebrnęłam w zaskakującym szybkim tempie ,kartka za kartka poznawałam życie riders i ich otaczających kobiet . Polecam mile spędzony czas .Czekam na cdn ..... 
7;"Żałobnicę" chciałam przeczytać (a właściwie przesłuchać) odkąd usłyszałam zapowiedź audiobooka. I choć czasami Pani Dereszowska wczuwa się w atmosferę trochę za bardzo, była to czysta przyjemność.  Co prawda po zapowiedzi spodziewałam się nieco innej fabuły, opowiedziana historia bardzo mi się podobała. Zakończenie nie w moim stylu (właściwie jeden drobny szczegół, ale to kwestia moich prywatnych odczuć w danym temacie), choć dość dobrze zamyka fabułę.  To moje pierwsze spotkanie z Panem Małeckim (przyznaje ze wstydem, że myślałam, że to ten drugi Pan M.) I stwierdzam z dość duża ulgą, że miło było przeczytać kryminał/ thriller rodzimego autora bez poczucia przesytu czy tandety. 
2;Bzdura roku. Żałuję że nie sprawdziłam ocen przed lektura. Nie polecam. 
6;Naprawdę sympatyczna, lekka lektura do poduszki. Główna bohaterka, mimo że moja imienniczka to dość irytująca, ale w sumie w życiu spotyka się sporo tego rodzaju marud i fajtłap życiowych xd Lord, jak to lord, trochę mnie denerwowało ciągle - ukochana i ukochana, no ale może to miało podkreślać wymiar komediowy? W każdym razie, chętnie bym poczytała o kolejnych przygodach dość złośliwego kocura. 
8;▪︎ 𝗠𝗼𝗷𝗮 𝗼𝗽𝗶𝗻𝗶𝗮 ▪︎ ''Dziewczyna Feniksa'' 8/10 ⭐  Po chwilach pełnych miłości i radości przyszedł czas na cios prosto w zakochane serce. Wielka miłość Avy zakończyła się tragicznie akurat w momencie, kiedy dowiedziała się jak bardzo zmieni się ich życie. Nie mogła sobie jednak pozwolić na rozpacz bowiem teraz nie była już odpowiedzialna tylko za siebie. Teraz po latach nadal próbuje poradzić sobie z tą nową rzeczywistością, bycie samotną matką takiej dziewczynki jak Aubrey nie jest łatwe, każdy dzień to kolejne łzy i stres zarówno matki jak i córki. W końcu do Avy uśmiecha się szczęście i trafia na ogłoszenie pracy w studio tatuażu F&amp;G Tattoo. Początkowa dobra i przyjacielska atmosfera szybko się ulatnia, kiedy do studia powraca Finn, zderzenie dwóch tak mocnych charakterów porządnie daje o sobie znać niemal każdego dnia. Słowne potyczki i zaczepki wydawać by się mogło nie mają końca, ale w pewnym momencie coś się zmienia, Finn pokazuje się z nieco innej strony siejąc tym samym jeszcze większy zamęt w głowie Avy.  "Serce waliło mi jak oszalałe. Ten drań zrobił mi papkę z mózgu, a nasze ciągłe przepychanki słowne sprawiały, że z dnia na dzień nie znosiłam go coraz bardziej i... Śliniłam się na jego widok jak napalona nastolatka"  Najnowsza powieść autorki jest w zupełnie innym klimacie, mimo, że nie ma tutaj ciężkiego mafijnego świata to i tak poruszane tutaj kwestie nie należą do najprostszych. Ava nie była doskonała, nikt z nas nie jest jednak na niej ciążyła olbrzymia odpowiedzialność, życie dziewczynki, która przewróciła jej świat do góry nogami. Mimo upływu trzech lat macierzyństwo nadal ma przed Avą mnóstwo tajemnic. Pojawienie się Finna zmieniło można powiedzieć wszystko, mała Aubrey szybko polubiła tego wytatuowanego gościa i zaczęła się otwierać na nieznany jej wcześniej świat.  Wzajemnej niechęci towarzyszy też pożądanie i obojgu dość opornie idzie poradzenie sobie z nim. Wzruszająca, ale też niezwykle uświadamiająca historia prawdziwego życia samotnej matki. Bycie rodzicem nie jest proste a autorka świetnie oddała ten cały ból i chwile słabości Avy. Dostrzec można również, że w tej powieści nie były najważniejsze sceny zbliżeń a prawdziwość wszystkich uczuć i emocji głównych bohaterów. Historia idealna do przeczytania w jeden wieczór. Zakończenie mocno dynamiczne i zaskakujące więc mi nie pozostaje nic innego jak oczekiwanie następnego tomu a Was zachęcam do zapoznania się z ‘’Dziewczyną Feniksa’’ 
5;Chyba to ostatnie moje spotkanie z Lipowem, bo zaczęło mnie to uniwersum męczyć. Nie dałam rady do końca, utknęłam w połowie, może kiedyś dokończę, bo w końcu ten styl pisania się połyka, jak już się zaczyna czytać. Krótkie rozdziały i wartka akcja sprzyjają, ale tutaj już poczułam to, czego się obawiałam w poprzednich tomach, czyli brazylijskość przygód Daniela, Weroniki i innych bohaterów. Już stało się to przewidywalne, irytujące i nawet tytułowa śreżoga ani retrospekcje wobec śmierci ukochanej Daniela czy tajemnic Kopp nie kręcą. Trochę szkoda, z 2 strony no musiałby się cud stać, żeby mieć co wymyślać nie odtwórczego czy nie powtarzalnego przy kilkunastu tomach z tymi samymi bohaterami. Może mniej wydarzeń, a więcej psychologizmu? Nie wiem, jakie remedium by pomogło, w każdym razie ja mówię teraz "pas". 
8;Książka jest zakwalifikowana jako fantastyka dla młodzieży i została wydana nakładem wydawnictwa Jaguar.   Alfie zaczyna akceptować swoją rolę jako następcy tronu. Niedługo mają odbyć się rokowania pokojowe z Anglezją, gdzie nadal stosuje się podział kastowy i wykorzystuje niższe warstwy społeczne. Głównym celem tych rozmów jest skłonienie do zaprzestania podziału ludności i umożliwienie każdemu godnego życia i korzystania z magii. Kastalania wiele wycierpiała ze strony Anglezji więc pojawiają się przeciwnicy tego sojuszu, są to ta sama organizacja, która odpowiada za śmierć jego brata.  Finn podróżuje i cieszy się wolnością jednakże do czasu... Nieoczekiwanie zostaje przywódczynią grupy przestępczej i to nie byle jakiej ale jednej z najpotężniejszych w całej Kastalanii.   Tym sposobem Alfie i Finn spotykają się po kilku miesiącach od wydarzeń opisanych w poprzedniej części by znów stanąć przed zagrożeniem dla ich państwa. Czy uda im się znaleźć tajną organizację odpowiedzialną za zamęt i powstrzymać wojnę, która wisi nad ich ojczyzną?  Powieść pochłonęła mnie jeszcze bardziej jak poprzednia część. Bohaterowie znów skradli me serce a ich przygody bez reszty wciągnęły znów w wspaniały magiczny świat. Jest to solidna dawka przygód i fantastyki na najwyższym poziomie. Bardzo Wam polecam tą pozycję i mam nadzieję, że spodoba się Wam równie mocno jak mi.  Za egzemplarz do recenzji w ramach współpracy barterowej dziękuję bardzo wydawnictwu. 
9;"Zaraza" to czwarty już tom serii z komisarzem Igorem Brudnym. I jest naprawdę grubo. Bardzo grubo... Powieść jest niezwykle brutalna i to w wielu aspektach. Tym razem mamy do czynienia z Wampirem wysysającym ludzką krew z młodych prostytutek. Odrażające! Igor Brudny przechodzi rekonwalescencję, jest na zwolnieniu, ale i tak zostaje uwikłany w toczące się śledztwo, a pomaga mu w tym niezawodna Julia Zawadzka... W moim odczuciu to chyba najlepszy tom z Igorem Brudnym. Bardzo ciekawie skonstruowana intryga, wartka i trzymająca w napięciu akcja. Wiele zaskakujących zwrotów i niezwykle ciekawe zakończenie. Super się czytało. Intrygujący jest tytuł tej powieści, który tak naprawdę ma niewiele wspólnego z toczącą się akcją. "Zaraza" to wszelkie zmiany w systemie prawa przez sprawującą władzę. Nieudolne reformy w wymiarze sprawiedliwości, nepotyzm, układy i korupcja. Zaznaczyłem sobie fragment, który chciałbym tu zacytować: "...żyjemy w chorym i niewydolnym kraju, na którego czele stoi człowiek chory psychicznie. Facet otoczył się bandą usłużnych psychopatów, którzy czują się zupełnie bezkarni. Kradną, urządzają sobie „dark party” i jeszcze do tego kryją księży, którzy gwałcą dzieci. Czy to jest, kurwa, normalne? Czy obywatele naprawdę tego nie widzą?". I na tym może zakończę tę krótką recenzję. Oczywiście powieść gorąco polecam! 
8;"- Przyznaj, że lubisz to robić - rzucił Adaś, gdy wracali z przyciężkim manekinem. - Co lubię robić? - Strzelać do rzeczy. Wysadzać coś w powietrze...  - Tak, Adaś, lubię strzelać do rzeczy! - odparł Berg, podkreślając ostatnie słowo. - Lubię strzelać do rzeczy, bo one nie strzelają do mnie."  To miał być kryminał jakich wiele (oczywiście w dobrym tego słowa znaczeniu, bo ja kryminały kocham całym sercem 🖤). Wydawało mi się, że jestem przygotowana do poznania historii, którą znajdę wewnątrz. W końcu przeczytałam niejedną książkę tego gatunku. Nie jest łatwo mnie zaskoczyć. Otóż można proszę Państwa, otóż można.  Policja kontra gangsterzy. Znany temat, prawda? Niby znany, a czytając "Nim padnie pierwszy strzał" poczułam nutę świeżości. Autorka jakimś sposobem sprawiła, że ten tytuł jest wyjątkowy. Od samego początku miałam nieodparte wrażenie, że to właśnie jeden z policjantów wyjawia mi historię własnego życia. Zamykam oczy i widzę jak siedzi na kanapie, mocno gestykuluje, uśmiecha się na pewne wspomnienie, a za chwilę wzrusza, próbuje zapanować nad drżącymi dłoniami. Przeżyłam tę opowieść niemal równie mocno jak on. Niemal, bo przecież nie byłam tam razem z nim. Nie poświęcałam własnego życia, nie narażałam się nieustannie. Nie żyłam ze świadomością, że dziś jestem, a jutro.... może nie być jutra.  Kim jest ten policjant? To Alan Berg, 26-letni mężczyzna. Młody, trochę narwany. Niemniej jednak widzę, że coś w nim zgasło. To wydarzenia z przeszłości go ukształtowały. A od czego się zaczęło?   Podczas jednego z nieudanych zatrzymań przywódców pewnego gangu ginie funkcjonariusz policji, drugi zostaje ciężko ranny. Tym, który miał więcej szczęścia jest Tyszka, mentor Alana Berga, który jest dla niego niczym ojciec. Młody policjant nie spocznie, póki nie schwyta groźnych przestępców, a sprawiedliwości stanie się zadość. Wszystko idzie zgodnie z planem, do czasu usiłowania zatrzymania bossów. Niestety, akcja wymyka się spod kontroli, a jej skutki są... dramatyczne.  Warto podkreślić, że historia zawarta w książce jest inspirowana prawdziwymi wydarzeniami. Pewnie również dlatego tak bardzo ją przeżyłam. Ale nie tylko. Katarzyna Żwirełło w niesamowity sposób potrafi przekazywać emocje, dozować napięcie. Poznajemy Alana Berga i jego znajomych nie tylko w wersji "w mundurze", ale również wchodzimy z butami do ich życia poza pracą. Ta obyczajowa otoczka sprawia, że czytelnik nawiązuje pewną nić z bohaterem/bohaterami, a dalsze wydarzenia przeżywa intensywniej. Uwierzcie lub nie, ale ta główna akcja mająca na celu zatrzymanie gangsterów mocno mną wstrząsnęła. Serce biło mi szybciej, momentami wstrzymywałam oddech, by w końcu dać upust łzom. Tak, popłakałam się. A ja stosunkowo rzadko mam mokre oczy.  Umiejętność przekazywania emocji autorka opanowała do perfekcji, chylę czoła. Kreacja bohaterów, obyczajowa otoczka, wartka akcja, niezwykle lekkie pióro (choć temat do łatwych nie należy)... To wszystko daje nam naprawdę bardzo dobry, rasowy kryminał.  Polubiłam się z Bergiem. Polubiłam się z piórem Kasi Żwirełło. Chętnie przeczytam więcej i więcej i więcej. Brawo! 
9;Co za wciągająca książka! Przeczytałam na jednym wdechu... To jest właśnie to, co w powieści cenię sobie najbardziej - wchodziszw fabułę i tak długo trwasz w akcji, dopóki nie przewrócisz ostatniej kartki. "Nie wiesz nic", to kontynuacja cyklu o grupie młodzieży z Liceum Freuda, która połączona pewnym tragicznym wydarzeniem, stara się jakoś unieść okrutnie ciążącą tajemnicę.  Najfajniejsze we wszystkich powieściach Marcela Mossa jest to, że znajdziemy nie tylko świetną sensację i thrillerowe wstrzymujące oddech sceny, ale odkrywamy tu ogrom społecznych problemów, które szczególnie w szkołach są źródłowe, głęboko odczuwalne i zarazem lekceważone. Począwszy od odrzucenia, depresji do szalenie ważnych rzeczy takich jak homoseksualizm, transeksualizm.... To swoisty poradnik, który namacalnie pokazuje odczucia, obawy i to jak należy wspierać a nie odtrącać kogoś, kto widzi siebie trochę inaczej. Odbierajmy te sygnały płynące prosto od innych, słuchajmy, patrzmy... A młodzi ludzie naprawdę wiedzą czego chcą, to fantastycznie ukształtowane jednostki, które potrzebują trochę wsparcia i akceptacji. Trzeci tom uważam za najlepszy. Nocka trochę zarwana, ale były emocje i było warto...   cytat: "Jedynym sposobem na przetrwanie jest nieoglądanie się za siebie." 
3;Ig the_book_full_of_fragrance Jest to książka o stracie. Każdy ją przeżywa na swój sposób, nie wiem, czy to dobry temat na książkę. Chaotyczną, pełną banałów i codziennych, nudnych, nic nie znaczących sytuacji, zawartych w tej książce tylko dlatego, że przypomina lub luźno łączy się z osobą zmarłego. 
10;To, że uwielbiam twórczość Agi, i jest ona w mojej ścisłej Topce najulubieńszych Autorów- pewnie wiecie, bo nie raz wam o tym wspominałam- tak, dalej podtrzymuję to stanowisko i nie zmieni się ono absolutnie.   To, że Aga jest niczym kameleon i doskonale odnajduję się jako Autor w tworzeniu historii pełnych mroku, jak i lekkich przyjemnych komedii- też wam mówiłam, i również podtrzymuję to stanowisko.   Tak, z pełną świadomością mogę stwierdzić, iż nasza @pisarz.babeczka posiada kilka różnych osobowości 😀 ( w tym najpozytywniejszym słowa, tego znaczeniu oczywiście- za każdym razem, z ogromną niecierpliwością czekam na jej kolejne dzieło i pełna ekscytacji zastanawiam się, co tym razem zrodziło się w tej jej główce 😀 )   Zawsze, tak samo, po przeczytaniu książki, jestem pod ogromnym wrażeniem talentu i lekkości pióra, jakie Aga niewątpliwie posiada. Jej styl jest jedyny w swoim rodzaju, pochłania bez reszty, przenosząc czytelnika do zupełnie innej rzeczywistości.   Tym razem, wraz z główną bohaterką, przenosimy się na pewną wyspę. Brzmi rajsko, nieprawdaż ? Szkopuł polega na tym, że nasza Julia zostaje porwana przez nieziemskiego delikwenta, który jakby finalnie nie jest zainteresowany samą Julią. Co z tego wyjdzie ?   Zdradzę wam, że prze fantastyczna komedia, pełna pomyłek i zabawnych sytuacji.   Skłamałabym, gdybym powiedziała, że nie uroniłam łzy, spowodowanej szaleńczym śmiechem.   O tak, główna bohaterka zapewnia nie tylko Javierowi, bo i nam masę atrakcji. Testuje nie tylko jego cierpliwość. Kiedy wydaje Ci się, że już bardziej przegiąć nie można, Julka pokazuje jak bardzo, masz ograniczony umysł i jak bardzo się mylisz.   Z każdym pomysłem bohaterki, Ty- czytelniku- będziesz się chichrać coraz bardziej i machać głową na prawo i lewo, w geście niedowierzania i rozbawienia.   Uwielbiam takie lekkie historie, które okraszone są potężną dawką humoru, a szczególnie te- spod pióra Agi, bo ta Pani ma głowę pełną niesamowitych pomysłów. Uwierzcie mi, że tak się śmiałam podczas tej lektury, że jak próbowałam przeczytać fragment mojemu mężowi, to nie byłam w stanie wydobyć z siebie słowa, bo zanosiłam się, nie mogąc się absolutnie opanować.   No uwielbiam całym swoim czarnym sercem, tę lekkość pióra Agi, za każdym razem, zachwycam się tak samo mocno.   Mimo iż ta historia jest pełna humoru, to nie dajcie się zwieść. Javier ma w sobie coś z tak dobrze znanych nam drani. Jego postać jest świetnie wykreowana i również zasługuje tutaj na swoje wyróżnienie, jednak najbardziej to jestem pod wrażeniem jego cierpliwości, chociaż czasami nie powiem, bo nerwy mu puszczają, ale uwierzcie mi, przy tej kobiecie to i święty by zgrzeszył- i to nie tylko myślą, czy mową 😀   Ten facet miał twardy orzech do zgryzienia z tą naszą Julką. Prawdziwe hate-love w najczystszej postaci.   Ta historia jest złotem- uwierzcie mi na słowo albo nie! Lepiej przekonajcie się sami, sięgając po tę lekturę 😀   Gwarantuje wam, że spędzicie z nią fantastycznie czas, dając się porwać do świata bohaterów, w którym cięty język, chęć zemsty i szalone pomysły prowadzą do jednego! Do Chaosu, który rozprzestrzenia się w sposób absolutnie niekontrolowany i powalający na kolana 😀   Takie komedie i żarciki to ja szanuję bardzo!   Ps. Powiem wam, że ta książka idealnie nadaje się na prezent dla bliskiej nam osoby! 
10;„ON miał swoje zasady. ONA lubiła je łamać.”  Na samym wstępie muszę wam powiedzieć, że totalnie nie spodziewałam się aż takiego rollercoastera emocjonalnego! To ile ta książka wywołała we mnie uczuć to totalnie nie do pojęcia. Tuż po zakończeniu czytania jej jedyne co czułam to totalne otępienie. Do tej pory nie potrafię się pozbierać, straciłam ochotę na robienie czegokolwiek w tym momencie. Jestem w totalnym szoku. Nawet nie umiem wyjaśnić jakie uczucia mi teraz towarzyszą, bo są na tyle skrajne, że… czuję się rozwalona psychicznie.  Początek książki zapowiada się naprawdę spokojnie. Zwyczajna, trochę nawet bym powiedziała, że nieśmiała i lekko wycofana nastolatka przez zbyt dużą kontrolę rodziców nad jej życiem poznaje człowieka w miejscu do którego zapewne nigdy nie trafiłaby z własnej woli i on, tajemniczy mężczyzna odbierający tajemniczą paczkę. Ich krótka rozmowa jest dla niej zdecydowanie onieśmielająca, ale nie ma się co dziwić. Jason posiada aurę władczego i dominującego bohatera od samego początku. Dodatkowo zawód jaki wykonuje, sprawia, że wręcz musi taki być.  Moment, w którym Isa i Jason poznają się „naprawdę” jest zdecydowanym zaskoczeniem nie tylko dla niej ale i zapewne dla każdego czytelnika. Ja osobiście nie spodziewałam się, że okaże się iż Hogan zna ojca Isabelli. Tak właśnie w tamtym momencie rozpoczyna się cała akcja między bohaterami. Sprawa z Troyem rozpoczyna serię wydarzeń. Nieszczęsna impreza, po której Isa zostaje dosłownie odcięta od wszystkiego. Jej ojciec jest dla mnie czasami zbyt apodyktyczny, ale po części go rozumiem - strach o dziecko, zapewnienie jej bezpieczeństwa to w końcu typowe cechy większości rodziców.  Jason Hogan - prokurator. Mężczyzna pełen tajemnic, dominator. Człowiek, który był gotowy wygrać każdą sprawę. Niesamowicie pewny siebie, dojrzały i na swój własny sposób cholernie uroczy, troskliwy i dbający o dobro drugiej osoby. Idealnym przykładem jest fakt, że nawet po rozwodzie z byłą żoną nadal dbał o jej dobro psychiczne. Chociaż potrafił jej ulec czym niesamowicie mnie irytował i wkurzał do czerwoności to uważam, że miał dobre serce. To samo w przypadku Isy. Podczas każdego ich zbliżenia upewniał się po kilka razy czy na pewno wszystko jest w porządku, czy nic ją nie boli, czy czuje się dobrze.  Isabella - młoda, dość niedoświadczona dziewczyna. Dla swojej przyjaciółki była w stanie zrobić wszystko. Początkowo powiedziałabym, że była trochę wycofana, nawet nieśmiała, ale im bardziej jej relacja z panem prokuratorem się rozwijała tym bardziej pokazywała pazurki. Rzekłabym nawet, że zrobiła się odważna, zadziorna i zdecydowanie pokochała droczenie się z Jasonem.  Z pochłonięciem każdej kolej strony czułam się coraz bardziej zafascynowana. To jak cudownie wszystko zostało opisane, z najmniejszymi szczegółami - szapo ba dla Asi, naprawdę. Pewna scena, ba nawet nie jedna a kilka z nich było tak gorących, że prawdę mówiąc nawet ja czułam ten gorąc, ale nie zdradzę niczego o nich aby przypadkiem nic wam tutaj nie zaspojlerować.   Zakończenie książki totalnie wbiło mnie w ziemię. To co czułam po przeczytaniu epilogu można porównać z najgorszym kacem jaki możecie sobie tylko wyobrazić - w tym wypadku był to kac książkowy. Nie zamierzam was straszyć, ale przysięgam nie spodziewacie się tego co tam przeczytacie. Zresztą Asia była z moimi reakcjami na bierząco, bo zasypywałam jej dm wiadomościami głosowymi. I jeśli miałabym określić dwa słowa, które wśród nich przewijały się bardzo często to byłoby to "kurwa" i "ja pierdoleee". Dosłownie. Ta książka zmiotła mnie z planszy, sprawiła, że nie jestem w stanie doczekać się kolejnej części. Pragnę poznać dalsze losy Isy i Jasona w tym momencie, ale zdaję sobie sprawę, że na to będę musiała jeszcze trochę poczekać.   Asia po odsłuchaniu głosówek nawet zadała mi pytanie czy wolę Jasona od Brysona i wiecie co? Nie odpowiedziałam jej na to. Nie jestem w stanie wybrać, który bohater jest lepszy. To tak jakby kazać matce wybierać między dziećmi które kocha bardziej. Nie da się. To byłby grzech aby wybrać jednego z nich. Oboje są z innej książki i oboje skradli w jakiś sposób moje serce.   Podsumowując - "Korepetytor" jest zdecydowanie godny polecenia. Jestem milion razy na TAK i polecam ją każdemu bez wyjątku. To już jest zupełnie inny poziom niż trylogia Miss (którą swoją drogą również kocham bardzo mocno) tutaj zaczyna się prawdziwa gorąca akcja. Jeśli musiałabym określić ją w skali do dziesięciu to: 11/10! Kocham!  
8;Kiedy na rynek wchodzi kolejna powieść od „Królowej romansu”, nie ma mocnych we wsi, żebym ją ominęła. Kasia od dawien dawna podbija moje serce swoimi powieściami, jestem jej wierną fanką i podziwiam ją, że przy tylu powieściach, nadal ma niesztampowe i różne pomysły. Ta historia jest kolejnym dowodem na to, że dobry Autor potrafi z prostych spraw, wyciągnąć maksimum kwintesencji emocjonalnej. Za to właśnie Kasia ma mój pełen podziw.  Isaac to prawdziwy łobuz, chociaż to może krzywdzące stwierdzenie. Ma trudną przeszłość, ale i dwóch przyjaciół – braci, po grobową deskę. Nina zaś jest zupełnie inna, wrażliwa dusza, ale i kobieta zagadka. Kiedy stają sobie na drodze, wszechświat udowadnia, że może zatrząść się w swoich posadach. Uwielbiam kiedy historia ma niewiadome, odkrywające się podczas czytania. Tajemnice, trudne decyzje i tatuaże to pełna wspaniała fabuła dla nas! Aż człowiek po przeczytaniu książki, zastanawia się jak rozplanować swoje wydatki, by mój iść zrobić sobie kolejne dzieło na ciele.  Kasia potrafi czarować słowem, więc jej książki mają zawsze przekaz i głębię. Tym razem stworzyła dla nas opowieść mocno delikatną, ale kiedy trzeba pikantną bardziej niż papryczka Dragon’s Breath. Jak zawsze czyta się bez wytchnienia, stronę za stroną, prędko, by poznać losy naszych bohaterów. Zakończenie daje takiego kopa, że musiałam je przeczytać ponownie, by zrozumieć, co otrzymaliście od pani Haner. Historia, którą przyszło mi poznać, jest równie piękna co zagadkowa. Poznamy siłę przyjaźni, jaką się spotyka raz na całe życie. Miłość, która swoją iskrą związuje los dwojga ludzi raz na zawsze. Cieszy mnie też, że postaci poboczne, nie są potraktowane po macoszemu, nawet miałam chwilę konsternacji, bo ciekawiło mnie czy Kasia kiedyś napisze coś właśnie o nich.  Sumując, Pani Haner dała do pieca mocno! Połączyła pikanterię z wrażliwością, a wydawało mi się, że to nie jest możliwe. Zaskakuje, rozkochuje nas w fabule, otacza nas słowem i nie daje zapomnieć o tym, co przeczytaliśmy. Za każdym razem przekonuje się, że łatka „Królowej Romansu” jest słuszna, bo Kasia tworzy opowieści, które nie mogłyby należeć do innego pióra! 
4;Sentyment sprawił, że wróciłem do Dicka i literatury sci-fi po około trzydziestu latach (w czasach licealnych chłonąłem z wypiekami na twarzy pierwsze numery "Fantastyki" oraz książki Śląskiego Klubu Fantastyki - chyba dziś trzeba je nazwać po prostu pirackimi wydaniami). Wtedy też poznałem część twórczości Dicka i bardzo mnie wciągnęły jego światy. "Opowiadania najlepsze" niestety pokazują brutalnie, jak bardzo taka literatura się starzeje, bowiem świat rozwija się całkiem inaczej, niż wizje artystów. Śmieszne są więc takie perełki, jak odrzutowe motocykle poruszające się obok rowerów czy wideofony ze słuchawkami na kablu. Z drugiej strony cieszyć się trzeba, że nie spełniły się czarne wizje dotyczące wojny atomowej/jądrowej/wodorowej.  Opowiadania Dicka to obecnie lektura raczej tylko dla badaczy rozwoju tego typu literatury oraz dla osób takich jak ja, którzy sięgają z sentymentu do autorów z czasów młodości. Z drugiej strony - dobrze byłoby, gdyby kinomanie sięgnęli do tych utworów, które stały się podstawą scenariuszy tylu filmów. Pozwala to zrozumieć, jak trudno jest przenosić na ekran takie książki. Owszem, wychodzą czasami prawdziwe arcydzieła (vide "Blade Runner"), ale częściej zaledwie popłuczyny po złożoności wizji Dicka. Przykładem jest opowiadanie "Wypłata" - w sumie nawet nie 20 stron, a jakże bogatszy jest ten świat, niż to, co osiągnął John Woo dysponujący zastępem gwiazd i wielomilionowym budżetem. A przecież kino próbowało zmierzyć się też z np. Raportem mniejszości, Impostorem czy Pamięcią absolutną (i to dwa razy!!!). 
5;Jesteście wybredni jeśli chodzi o jedzenie? Ja bardzo! Chociaż obiady u mnie w domu zawsze były dość urozmaicone, moje kubeczki smakowe musiały okazać się małymi niewdzięcznikami, którym mało co smakuje. Mogłabym całe życie jechać na makaronach, pomidorach, łososiu, płatkach i tostach. Serio. Ale mimo wszystko lubię testować nowe przepisy.  Nic więc dziwnego, że gdy tylko zobaczyłam książkę „Jak jeść zdrowo i nie zwariować” pomyślałam sobie: o, to coś dla mnie! Niestety, chyba ucieszyłam się za szybko.  Znacie to uczucie, gdy szukacie w Internecie czegoś pod hasłem „łatwe i szybkie przepisy”, klikacie zadowoleni w link, a na liście składników wyskakuje wam świeży kalmar, kilogram szafranu, kawior, trufle i jakieś mityczne zioła uprawiane tylko w jednym, jedynym miasteczku, gdzieś w środkowozachodnim Chile?  Trochę tak się czułam przeglądając tę książkę. Oczywiście hiperbolizuję, ale chyba wiecie, o co mi chodzi. Nie mówię, że przepisy w książce są nieciekawe, bo z pewnością każdy znajdzie w niej coś dla siebie. Ale większość z prezentowanych dań zdecydowanie nie nada się dla tych, którzy chcą zjeść nie tylko zdrowo, ale też tanio i szybko.  Chociaż książka wydana jest bardzo ładnie, to jednak same przepisy nie zachwycają. I mimo tego, że są naprawdę różnorodne, nie znalazłam żadnego, na widok którego pomyślałabym "omg, idealnie moje smaki, muszę to ugotować"! Kilka mnie zaciekawiło, ale nie na tyle, żebym rzuciła wszystko i pobiegła do kuchni.  Sami rozumiecie, dlaczego nie jestem tą książką szczególnie zachwycona. Skorzystam z niej pewnie kilka razy, ale nawet o niej nie pomyślę, gdy będę szukała pomysłu na obiad. Jeśli jednak niestraszne wam nietypowe składniki i szukacie książki pełnej na maksa zdrowych przepisów, sięgnijcie po nią. Może akurat trafi w Wasz gust (i Wasze kubeczki smakowe)? 
8;Cóż to była za niezwykła podróż. ..   W tej historii spotykamy Meg, która ma niezwykły talent do kaligrafii oraz odczytywanie i ukrywania znaków, których inni nie widzą.   Pewnego dnia na drodze Meg, staje Red, który uwielbia liczby. Co połączy tych dwoje? Jedno jest pewne, ta znajomość odmieni ich życie na zawsze.   Pierwsze 50 stron przyznam, szczerze było nużące. Jednak im dalej w las, byłam coraz bardziej zaintrygowana historią. Tak interesującej lektury dawno nie czytałam. .   Na początku, książkę czyta się powoli. Mamy tutaj historię o litrach jej kształtach, kolorach ukryte znaki. Opis liter, ich wygląd, mogą przytłoczyć czytelnika. Później poznajemy Reda, który przy Meg wypada bardzo nijako.. tak naprawdę mało o nim wiemy.. Bohater nieraz nawet mnie denerwował. Jego pesymizm do miasta i życia... nieraz myślałam, dlaczego Meg się nim interesuje.?   Jednak tak jak pisałam, im dalej w las to historia nabiera tempa, wszystko bardzo się fajnie układa. Powstaje bardzo fajna, lekka historia romantyczna z barwną bohaterką w tle i niezwykłym zakończeniem.   Polecam lekturę, dzięki niej nabrałam zainteresowania do kaligrafii. Byłam zaintrygowana, co takiego widzi główna bohaterka. 
6;Fajna i przyjemna książka, szybka się czyta. Wciąga, choć jakoś mocno nie zachwyca. 
3;Ależ się namęczyłam mimo iż jakaś opasła książka nie jest. Koło horroru to ona leżała bo treść straszna nie jest. Męczące były opisy przesłuchań, myśli i opisy TK które były nagle od czapy wetknięte pomiędzy treść akcji. I o ile szkoda głównej bohaterki która od rówieśników jedyne co otrzymała to pogarda, kiepskie żarty i wyśmiewanie, tak autor chyba sam nie miał konkretnego zamysłu na pociągnięcie wątku.... 
7;Taki trochę kopciuszek z tej głównej bohaterki. Niechciana i pomiatana przez bliskich, poza tym uznawana za wariatkę, z powodu swojego wyimaginowanego przyjaciela, nie wierzy, że może być kiedykolwiek szczęśliwa. Wszystko zmienia się jednak za sprawą nadprzyrodzonej mocy, siły niewiadomego pochodzenia, która stawia na jej drodze prawdziwego Jego. Co jest prawdą, a co tylko wymysłem? Dla mnie na plus tematyka: hotelarstwo, nadmorska miejscowość oraz nieco greckich klimatów. To lubię. Choć opowieść jest zupełną bajeczką, całkowicie nierealną i szybko można się połapać kim jest Kuba i co łączy go z Martyną, to czyta się całkiem przyjemnie i chętnie sięgnę po coś jeszcze od autorki. 
7;Emerytowany policjant z Chicago przyjeżdża do małej miejscowości w Irlandii, aby zapomnieć o przeszłości i zacząć żyć na nowo. Udaje mu się kupić dom i zaprzyjaźnić z sąsiadem. Pewnego dnia jego spokojne życie zakłóca Trey prosząc o odnalezienie brata, który zaginął bez śladu. Policjant niechętnie podejmuje się wyjaśnienia zagadki, w trakcie dochodzenia zderza się z murem milczenia i niechęcią mieszkańców, a wyniki jego pracy okazują się zaskakujące. Bardzo dobrze czytało mi się tę opowieść 😀 
4;Basia młoda kobieta prowadzi sklep z papeterią. Nie jest to jednak typowy sklepik. Basia stara się, żeby wprowadzić do niego magię. Zbliżają się święta. Akcja powieści zaczyna się 1 grudnia, a rozdziały są połączone z kalendarzem adwentowym, z którego bohaterka każdego dnia zjada jedną czekoladkę. Przypadkiem, podczas odwiedzania grobu rodziców, Basia natyka się na panią Marię, bibliotekarkę, która kiedyś zajęła się samotną dziewczynką. Basia zaczyna opiekować się starą bibliotekarką. Zaprasza ją do siebie na Wigilię. Od wielu lat spędzała ten dzień samotnie, lub na krótko wpadała do swojej pracownicy i przyjaciółki Leny, posiadającej bardzo dużą rodzinę. Czy Basi uda się zrealizować plan? ..  (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7216802265012488/ 
2;Ta książka jest chora. Relacja między głównymi bohaterami jest toksyczna. Facet to psychol, a ona idiotka. 
9;Komiks naprawdę wybitny pod każdym względem. Najważniejszy minus, że jest zdecydowanie za krótki, ale zawartość którą jak się pojmnie wynagrodzi wszystko. Na pewno kupię kolejne tomy, gdyż już ten jest wart każdej złotówki. 
8;Daniel i Rita to sąsiedzi z dzieciństwa. Ona się w nim kochała, on jej nienawidził. Spotykają się po wielu latach. On jest sławnym członkiem zespołu Płomienie, Ona nauczycielką w szkole muzycznej i właścicielką klubu. Z każdym kolejnym dniem zaczyna się rodzić między nimi uczucie, ale kiedy tylko on się za bardzo zbliża ona go odpycha. Rita skrywa tajemnicę, która może zaważyć na ich przyszłości.  Mówią, że kto się czubi ten się lubi. Daniel i Rita od małego mieli inne odczucia względem siebie. Ona go kochała, więc wybaczała mu każde złe słowo skierowane w jej stronę. On potrafił być bezwzględny w swoim wyrażaniu niechęci do niej. Kiedy po kilku latach Daniel wraca, ponownie się spotykają. Niby jego niechęć pozostała, a jednak coś się zaczęło zmieniać. Rita nie jest już brzydką dziewczynką z dzieciństwa. A i on powoli dojrzewa do bycia dorosłym.  „- Nie! Danielu, nie wszystko można kupić za pieniądze! Czasami wcale nie chodzi o pieniądze! Istnieje coś takiego jak potrzeba serca. Czyniąc dobro, czujemy się lepiej. Cieszymy się na myśl, że druga osoba się uśmiechnie. Tu chodzi o radość i uśmiech drugiej osoby, a nie kasę!”  Czasem zachowujemy się dziwnie względem innych, nie pozwalając im na to, abyśmy ich tak naprawdę poznali. Oceniamy przez pryzmat wyglądu, często raniąc własnymi słowami. A nie tak powinno to wyglądać. To, że ktoś nie ma urody niczym modelka, nie oznacza, że nie jest wartościową osobą. Sam nasz bohater przekonał się o tym po tylu latach, kiedy w końcu zaczął poznawać Ritę.  Historia przedstawiona przez Annę Dąbrowską ukazuje nam różne oblicza miłości. Miłości do której nasi bohaterowie tak naprawdę muszą dojrzeć. Miłości, która zmienia podejście człowieka do pewnych spraw. Ale nie tylko miłość znajdziemy w tej książce, zobaczymy również trudne dzieciństwo Daniela.  Miłość pojawia się najczęściej niespodziewanie i choćbyśmy nie wiadomo jak bardzo próbowali z nią walczyć, najczęściej tę walkę przegrywamy. Bo z miłością nie można walczyć, trzeba dać się jej ponieść. Słowa potrafią ranić, ale prawdziwa miłość jest w stanie wybaczyć wszystko.  „Piosenki były słowami duszy… Były pragnieniami i wyrzuconymi żalami, które w nas tkwiły i nas uwierały. Prawdziwy artysta widział więcej niż inni, czuł o wiele mocniej i czasami miał zamiar pokazać swoje prawdziwe oblicze słowami.”  Bohaterowie zostali dobrze przedstawieni, mają gorsze i lepsze dni, popełniają błędy jak każdy z nas. Przez to są realni, a ich emocje możemy odczuć na własnej skórze. Książkę czyta się niezwykle szybko, została napisana lekkim stylem. Ania jak zwykle przekazuje nam całą masę emocji, jak to bywa w przypadku jej książek.  Autorka zadbała o to, abyśmy ponownie spotkali się również z bohaterami z poprzednich części. To takie idealne zwieńczenie losów całego cyklu Płomienie.  "Nasza melodia" to cudowna historia o uczuciu, które musi pokonać po drodze przeszkody, aby znaleźć tę jedną wspólną melodię. Przyjaźń, miłość, odnajdywanie własnego miejsca na ziemi, tego możecie się tutaj spodziewać. Polecam. 
5;Nie przypadła mi do gustu. Niektóre momenty były naprawdę świetne i czytało się znakomicie, ale większość książki jest strasznie przegadana. Nie można odmówić książce zagadkowej fabuły, bo tak po prawdzie to mamy ciągle jakieś nowe tropy, które prowadzą nas powoli do finału. Autorka zręcznie manipuluje czytelnikiem, jednak jak pisałem wcześniej, gdyby nie było tak dużo stronic, które niby wnoszą do tego tygla spójność, aczkolwiek mnie one przeszkadzały, bo robił się z tego zwykły dramat psychologiczny, to byłoby nieźle. 
9;"Co tam wkoło siebie chwytasz? Kogo wołasz, z kim się witasz?" * Guślarz został zamordowany, chociaż po wsi chodzą słuchy, że nadal przechadza się nocą po okolicy... No ale chyba troszkę uprzedziłam fakty, ponieważ wszytko, tak naprawdę zaczęło się od niepozornego studenta i wywołanego przez niego ducha, który zażyczył sobie spisania ostatniej części swego dzieła... A może wszytko zaczęło się jeszcze wcześniej, gdy Mickiewicz uznał, że napisze "Dziady... W sumie to ciężko stwierdzić, gdzie ma początek ta historia. Wiem jednak, że to ty możesz pomóc ją zakończyć... * "Dziady. Cześć V" lub "Dziady, które nie spi*przają" to nowa gra paragrafowa wydana nakładem @wydawnictwootwarte i wiecie co... Myślałam, że nigdy nie polecę niczego, co jest, chociażby w najmniejszym stopniu związane z lekturami szkolnym, a jednak stało się! * Nowa odsłona "Dziadów" to świetna zabawa (niekoniecznie dla najmłodszych), która nie tylko nawiązuje do polskiego folklory i wierzeń, ale również w przystępny i — nie ukrywajmy — nie raz zabawny sposób pozwala nam wcielić się w znane z twórczości Mickiewicza postaci i odegrać rolę detektywa, którego zadaniem jest odkrycie prawdy o śmierci Guślarza. * Ogólnie rozgrywkę prowadzi się bardzo przyjemnie, zwłaszcza że zasady nie są skomplikowane. Do gry wystarczy nam moneta, ołówek, karta wybranej postaci oraz wytrwałość w dążeniu do odkrycia prawdy. Właściwie jedyną cechą książki, która trochę przeszkadzała mi w czytaniu, jest rozmieszczenie paragrafów w dwóch kolumnach — nie jestem fanką tego rozwiązania. * Podsumowując... "Dziady. Część V" to moim zdaniem świetna gra paragrafowa i niecodzienny powrót do poznanych w szkole klasyków. Oceniam na 9/10 i z pewnością wrócę do tej książki... w końcu czekają na mnie jeszcze trzy inne postacie! 
9;Kogóż z nas nie fascynuje mitologia i ponadnaturalne moce, które nagle spadają na bohatera czytanej powieści. Ragnarok to cykl książek, które przeniosą nas w fantastyczny, magiczny, pełen tajemnic, acz brutalny świat.  „Popiół i wilki” to pierwszy tom, który ma przepiękną, wręcz hipnotyzującą okładkę. Nie znając opisu, w ciemno sięgnęłam po książkę i jak w amoku wzięłam się ochoczo za lekturę. Od razu w oczy rzucił mi się mega przydatny słowniczek oraz przejrzysta mapka, która pomaga w przyswojeniu informacji, jakie zawiera wstęp.  Fabuła powieści na samym początku nie ma praktycznie nic wspólnego z mitologią nordycką, jednak w miarę rozwoju akcji, zaczęły dziać się przedziwne rzeczy, pojawiły się magiczne artefakty, runy a także tajemnicze postaci.  Główna bohaterka to Eline, zwykła, przeciętna dziewczyna, która uczęszcza do liceum. Mieszka na mokradłach Missisipi, pomagając rodzicom w hodowli koni. Jej poukładany świat zaczyna się sypać jak domek z kart, gdy poznaje Rikkiego, który zawraca jej w głowie. Jest przerażona swoimi odczuciami jak i złotymi runami, które pojawiają się na jej ciele. Obdarzona zostaje pradawnymi mocami, które musi wykorzystać do ocalenia świata i ludzi.  Czy to się jej uda? Czy udowodni swoim opiekunom i nauczycielom, że jest na tyle silna, by przetrwać? Kim są nowi jak i starzy znajomi oraz co przed nią ukrywają? Czy świat w jakim dotąd żyła Eline to była tylko utopia i wszyscy jej bliscy ją okłamywali?  Jesteście zaintrygowani? Mam nadzieję, że tak, bo książka jest ogromnie ciekawa, przedstawia spójną historię, która intryguje i wciąga. Zaczęłam czytać ją wieczorem a skończyłam rano, bo nie byłam w stanie ją odłożyć. Fakt, że potem chodziłam jak zombie, jednak nie żałuję ani chwili jaką poświęciłam lekturze. Zakończenie zaskakuje i rozrywa serce na strzępy. Ostatnie zdania czytałam kilka razy, gdyż obawiałam się, że coś źle zrozumiałam.  Droga autorko, jak można urwać opowieść w takim momencie. Jak ja mam wytrzymać tyle czasu, aż ukaże się drugi tom. Moją głowę rozsadzają myśli i układam dalsze losy tej historii. Emocje jakie ogarniają czytelnika są silne i trzymają w napięciu przez cały czas.  Jestem pewna, że ta książka zachwyci nie tylko tych, którzy gustują w fantastyce, ale również i osoby zaczytujące się innymi gatunkami. To nietuzinkowa, pasjonująca pozycja, która potrafi zaskoczyć i poruszyć duszę. Zachęcam do sięgnięcia po „Popiół i wilki”, gdyż autorka ma cudowny styl a historia ma w sobie to coś.   Nie zwlekajcie tylko czytajcie i dajcie ponieść się w ten niezwykły świat. Polecam!!! 
9;Czy zdarzyła się Wam w trakcie lektury książki relacja hate-love z jej bohaterem? U mnie ma to miejsce bardzo rzadko. Niemniej coś podobnego przytrafiło mi się z tytułowym Winem. Mężczyzną równie pociągającym, intrygującym, inteligentnym, co wkurzającym i odpychającym z powodu niektórych decyzji, jakie zdarzyło mu się podjąć, bogatym Narcyzem. Śmiało mogę powiedzieć, że moje pierwsze spotkanie z twórczością Cobena było bardzo udane. Od pierwszych stron byłam zaintrygowana. Dałam się porwać w wir rozważań Wina, który ma za zadanie rozwikłanie tajemnicy pewnego morderstwa, które ewidentnie ma coś wspólnego z jego rodziną oraz dramatycznymi wydarzeniami z przyszłości. Kiedy FBI ujawnia, że martwy mężczyzna był zamieszany w akty terroryzmu, nasz bohater musi odkryć, co łączy te tak różne sprawy sprzed lat. A jego zaplecze, jako nieoficjalnego agenta, jest naprawdę imponujące. Od tego momentu stajemy się świadkami odkrywania krok po kroku prawdziwej łamigłówki, w której aż roi się od powiązań, ludzi, poszlak, śladów, które w końcu prowadzą do zaskakującego finału. I powiem Wam, że ta droga do poznania zagadki sprzed lat, była najlepsza. Świetnie się bawiłam, jeśli można tak powiedzieć, biorąc pod uwagę niektóre wydarzenia. Coben po mistrzowsku buduje napięcie i zasadza się na zainteresowanie czytelnika, aby wciągnąć go bez reszty w fabułę. Mnogość wątków, często zupełnie nieoczywistych kierunków, w jakich zbacza śledztwo – wszystko to sprawiło, że z niecierpliwością oczekiwałam na kolejne puzzle tej skomplikowanej, momentami szokującej, układanki. Panie Cobenie – właśnie zyskał pan nową fankę. Podsumowując:  „W życiu dominują szarości”, lecz wydaje się, że w przypadku Wina ta definicja nie obowiązuje. Choć ta powieść była moim pierwszym spotkaniem z Cobenem, muszę przyznać, że niewątpliwe ma on talent w konstruowaniu zawiłych zagadek, w których mnogość wątków nie przytłacza, a wręcz przeciwnie – wywołuje szereg emocji, które sprawiają, że od jego powieści wprost nie można się oderwać. „Mów mi Win” to skomplikowane sudoku, w którym ciężko jest ułożyć prawidłowo szereg cyfr. Do tego stopnia, że w pewnym momencie łapiemy się na tym, że zaczynamy się zastanawiać, czy autor nie wyprowadził nas w pole. A mimo to próbujemy połączyć kolejne fakty, zebrane przez głównego bohatera. Czy zakończenie zaskakuje? Jak najbardziej. Czy ostatnie ruchy Wina także? Być może... Ten facet, jak i cała fabuła, jest stanowczo przewrotna i chyba to sprawiło, że ta książka tak bardzo mnie zafascynowała. Polecam! 
8;Ciekawie czyta się tę książkę ponad 1,5 roku po wykryciu pierwszego przypadku covid-19 w Polsce. Dobrze, że powstała. Myślę, że wrócę do niej za np. 10 lat, żeby powspominać stare dzieje. Mam nadzieję, że do tego czasu sytuacje opisane w relacjach znajdujących się w książce będą już tylko historią. Parę osób z mojego bliskiego otoczenia pracuje w ochronie zdrowia, więc "mniej więcej" wiem, jak pierwsze tygodnie pandemii wyglądały z perspektywy medyków. Największym zaskoczeniem była dla mnie relacja listonosza (który np. dostawał burę, żeby nie dotykał klamki furtki itp.) oraz właściciela gospodarstwa rolnego produkującego wołowinę (opowiedział jak borykał się z zamknięciem restauracji i jak wpłynęło to na jego biznes). 
8;Gorzko, gorzko jest książką wyjątkowo kobiecą i szczerą.  650 stron zapisanych pragnieniem miłości oraz wolności. Cztery pokolenia kobiet, cztery niezwykłe historie, które, mimo że różne, mają wiele elementów wspólnych. ❤ Oto moja natchniona recenzja tej wysokiej jakości polskiej prozy! 
5;Po Szóstce wron podchodziłam do tej książki z dziwnie optymistycznym przekonaniem, że ta seria musi być równie dobra. Jakby fakt, że obie historie wyszły spod ręki tej samej autorki, gwarantował powieści na jednym, wysokim poziomie. No cóż, to przeświadczenie okazało się dość zgubne, bo Cień i kość zdecydowanie nie dorównuje Szóstce Wron.  To nie tak, że ta książka zupełnie mi się nie podobała. Podobała, ale oczekiwałam od niej znacznie więcej. Więcej intryg, tajemnic, zwrotów akcji, nieprzewidywalnej fabuły. Zamiast tego dostałam... Jak chcecie się dowiedzieć, wystarczy przeczytać opis. Zdradza praktycznie wszystko, co najważniejsze, nie licząc może zakończenia i "przełomowego" momentu. Naprawdę nie wiem co myślą wydawcy, umieszczając tyle spoilerów na okładce, ale mnie się odechciewa czytać, gdy kolejne rozdziały się rozwinięciem przeklętego opisu.  Rada na to?  Nie zaglądać do opisów tuż przed rozpoczęciem czytania. I… voilà! Po problemie!  Jak już wiadomo czego spodziewać się w środku, warto też wiedzieć, że w rzeczywistości wcale nie prezentuje się to tak spektakularnie, jak mogłoby się wydawać. Jak dla mnie za mało się dzieje. Na palcach jednej ręki mogę zliczyć żywsze momenty, reszta to naprzemienne wzdychanie Aliny do Mala i Zmrocza. Dobrze wypada początek i końcówka, bo coś w nich się dzieje. W środku natomiast, gdy bohaterka jest w pałacu griszów, czytelnik obserwuje, jak Alina — posłużmy się opisem — „wkracza do ociekającego przepychem świata monarchów i dworskich intryg, rozpoczyna szkolenie wśród griszów, wojskowej elity swojego kraju”. I tyle, lepiej bym tego nie ujęła, bo nic poza tym tam nie ma. Na szczęście książka jest dość krótka, więc ta monotonia codzienności w zamku nie zdąży aż tak przytłoczyć i znudzić. Ale jednak ta powtarzalność i brak przyspieszenia może odrobinę zniechęcić.   Fabuła jest dość prosta i oczywista. Intryg tam się nie dopatrzyłam, a jeśli były, to nauczona doświadczeniem z innych książek, byłam w stanie je przewidzieć. Nic mnie nie zaskoczyło. I to mnie frustrowało! Po pierwsze z tego powodu książka nie wzbudzała we mnie emocji, a po drugie widziałam, do czego to wszystko zmierza i nie mogłam pogodzić się z tym, że schemat goni tu schemat. Mamy szarą, zwyczajną dziewczynę, stającą się nagle tą jedyną wybawicielką świata o wielkiej mocy, która początkowo jest taka śmieszna i słaba, że wszystko zdaje się żartem, by na końcu błyszczeć (dosłownie i w przenośni). Mamy typowego, mrocznego przystojniaka, który okazuje się okropnym złolem. No i oczywiście lojalnego przyjaciela, który zbyt późno przejrzał na oczy. To nie byłoby to jeszcze takie złe, gdyby wszystko nie byłoby tak dobijająco oczywiste!  W tej książce praktycznie zabrakło tego, co ceniłam w Szóstce wron — nieprzewidywalność fabuły, sceny trzymające w napięciu, różni, oryginalni bohaterowie. Ale chociaż dialogi mi się podobały! Narracja już mniej (dlaczego nikt nigdy nie ostrzega, że historia jest w pierwszoosobowej narracji?!). Dobrze wypada też świat. Jest zdecydowanym atutem książki. Griszowie zawsze tworzyli intrygujące społeczeństwo, a tutaj można było przyjrzeć się tej elicie z bliska. I chyba wyłącznie z tego powodu sięgnę po drugi tom, mimo że jedyne, co czuję po przeczytaniu tej części, to rozczarowanie... 
6;Dobrze napisana, zaskakująca itp itd. Zastanawia mnie jedno, czy trzeba mieć wszystkie klepki na swoim miejscu, żeby móc napisać coś takiego, czy przeciwnie, warunkiem jest posiadanie poprzestawianych klepek. Umordowała mnie psychicznie ta lektura. 
8;Mi chyba było łatwiej odnieść się do tej książki, jako oddzielnego tworu, bo nie miałam wysoko ustawionej poprzeczki, jaką stawiają wcześniejsze książki autorki. To moja pierwsza książka Beth O’Leary (choć „Zamiana” już czeka na półce”). I to jest dla mnie przyjemne pierwsze spotkanie. To było takie lekkie, przyjemne, zabawne. Czułam się zrelaksowana (a miałam ogromną potrzebę oczyszczenia głowy), odprężona i to był zdecydowanie idealny czas na tą książkę!   Książkę przesłuchiwałam początkowo w formie audiobooka, ale jednak ta forma wciąż pozostaje jeszcze dla mnie „dziwną” 🙈. Nie mogę się przekonać ale to nie są napewno ostatnie próby jakie podejmuję! 
6;Przygody Viriona to moje "guilty pleasure" - nieco wstydliwe (głównie ze względu na język, który absolutnie odbiega od tego, którym sama się posługuje albo który preferuję w literaturze), ale takie, którego nie sposób sobie odmówić. I jak uwielbiam fantastykę, będę wracać do przygód Szermierza Natchnionego.  To już kolejny tom, który słucham w audiobooku i przyznaję bez bicia - im dalej brniemy w te historię, tym bardziej mi się podoba. I cóż powiedzieć... czekam, oj czekam na następne tomy. 
8;Alma jest bardzo dobrze zapowiadającą się pianistką. Po śmierci ukochanego dziadka opuszcza Nowy Jork i powraca na małą kanadyjską wyspę, gdzie się wychowała. Wkrótce w pobliżu jej domu rozbija się samolot, na którego pokładzie przewożone było odebrane od matki lwiątko, a miejscem docelowym jego podróży z Afryki miał być cyrk. Alma wiedząc jaki los czeka dzikie zwierzę, postanawia ukryć je na wyspie. W tym samym czasie w domu dziewczyny schronienie znajduje wilczyca ze szczeniakiem. Tym sposobem Alma zostaje opiekunką dzikich zwierząt, tę nietypową trójkę zaczyna łączyć wyjątkowa więź. Gdy kobieta ulega wypadkowi i trafia do szpitala, zwierzęta zostają jej odebrane. Gdzie trafią? Jaki czeka je los? Czy Alma odnajdzie swoich dzikich „przyjaciół”?  (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7206326829393365 
8;„Pusty Ogród” to osiem opowiadań, z czego pierwsze trzy są odrębnymi historiami, natomiast druga część to pięć opowiadań składających się na opowieść o „Domu Krastów” Wszystkie opowiadania przenoszą czytelnika do czasów, kiedy to życie na Ziemi stało się bardzo niebezpieczne, a wręcz niemożliwe. Naszą planetę oprócz ludzi zamieszkują przybysze z innych galaktyk - część z nich żyje obok, stara się zasymilować i przetrwać, inni są agresorami, jeszcze inni opuszczają Ziemię w poszukiwaniu lepszego świata. Każdy z bohaterów na swój sposób próbuje odnaleźć się w nowej rzeczywistości. Czy obcy, aż tak bardzo różnią się od Ziemian? Czy ludzkość zdolna jest do refleksji i potrafi wyciągnąć wnioski z przeszłości? Bez znaczenia: na Ziemi czy poza nią, czy zawsze dojdą do głosu nasze najgorsze instynkty? Autor kreuje niezwykłą rzeczywistość.   (cd recenzje na fb)  https://www.facebook.com/KsiazkaZamiastKwiatka/photos/a.967792129913564/7200861803273201 
9;Pięknie wydana książka traktująca o najgłębszych tajemnicach haremu. O hierarchii, jaka dzieliła kobiety na matki sułtanów, kobiety, które urodziły władcom synów, a także sułtańskie nałożnice. Czym zajmowały się kobiety w miejscu, do którego wstęp miał tylko sułtan? Jak były segregowane i przygotowywane, by następnie trafiać do sułtańskich komnat jako jego faworyty? Podwładne, bezsprzecznie oddane woli swojego władcy. Ale to nie wszystko…  Książka opowiada również o silnych kobietach, które stojąc za plecami wielkich władców, sprawowały władzę w Państwie Osmańskim. Jak wyglądał taki sułtanat kobiet i ile czasu trwał? Okazuje się, że kobiety w połowie XVII wieku były wszechwładne, szczególnie kiedy wielki wezyr okazywał się bawidamkiem i leniuchem. To one sprawowały pieczę nad państwem, były dobrymi doradcami politycznymi dla swoich synów czy mężów, a do tego świetnymi ambasadorkami utrzymującymi pokój z wrogiem...   (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7194677603891621 
9;Jak to się stało, że w XXI wieku nadal musimy płacić wysoką stawkę za odmienność? Dlaczego trudno nam tolerować coś, co jest inne, nieszablonowe? Skąd w nas, Polakach, takie podejście, skoro świat wciąż pokazuje, że odmienność nie jest zła. Ta książka oraz historie osób, które postanowiły o sobie opowiedzieć ma za zadanie uświadomienie czytelnikowi, że tęczowych rodzin jest w Polsce bardzo dużo. Można powiedzieć, że nawet blisko sto tysięcy. Mogą to być Wasi najbliżsi, albo sąsiedzi. Zwykli ludzie, którzy też chcą mieć prawo do miłości.  18 grudnia 2019 roku Parlament Europejski przyjął antydyskryminacyjną rezolucję, w której stwierdzono jednoznacznie, że utworzenie stref wolnych od LGBT jest niezgodne z przysługującymi prawami obywatelom Unii Europejskiej. „Bycie sobą nie oznacza bycia ideologią. Strefy wolne od LGBT to strefy pozbawione człowieczeństwa. Nie ma dla nich miejsca w Unii…” (str 107)...  (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7183449601681088 
6;W drugim tomie widać , że autor nieco złagodził wizerunki swoich postaci . Już nie są tak jednowymiarowe jak poprzednio , chociaż w przypadku posterunkowych dalej przesadza , kreując ich na "Głupiego i głupszego" . Intryga kryminalna przeplata się z miłosnymi historiami , nienawiścią , zazdrością i odrzuconych uczuciach .  Moim zdaniem jest lepiej niż w poprzednim tomie i mimo że nie rewelacyjnie , to muszę przyznać , że "Zbyt krótkie szczęście" czytało się całkiem dobrze . Zatem polecam jako go lekki kryminał . 
7;Historia trzech sióstr mieszkających na ranczu, dość wcześnie osieroconych przez matkę. Tworzą trio, które może liczyć na swoją wzajemną pomoc i wsparcie. Niestety pojawienie się pewnego mężczyzny, a właściwie dwóch psuje tą idyllę. Fabuła kręci się głównie wokół najmłodszej Vivi Ann, to ona musi zdecydować czy chce spędzić życie z fajnym, ale nudnym chłopakiem, czy też niepokornym, do której jej serce rwie. Jest to historia o wielkiej miłości (zarówno między mężczyzną a kobietą, jak i siostrzanej), rodzinie, zazdrości, namiętności oraz wyborach jakich bohaterki muszą dokonać. Miejscami bardzo przejmująca, innym razem lekko infantylna ale także i smutna. 
6;Ellen postanawia zmienić swoje życie i podejmuje bardzo odważną decyzje. Ucieka tuż przed ślubem z mężczyzną, którego nie kocha, a także przed władczą i momentami despotyczną matką. Ucieka tam, gdzie na pewno nikt nie będzie jej szukać. Do rodziny, z którą matka nie utrzymuje kontaktów.  W Irlandii Ellen poznaje rodzinę, o której nie miała pojęcia i odnajduje się w miejscu tak różnym od tego, które znała w Londynie. Okazuje się, że miejscowość jest nie tylko piękna, ale i ma swoje tajemnice, a także starą latarnię, do połowy spaloną, w której zginęła pewna młoda kobieta. Ellen, jak na powieściopisarkę przystało, postanawia rozwikłać zagadkę tajemniczej śmierci. Tak poznaje Conora...  (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7183127191713329 
8;Książka jest bardzo dobra, wciągająca, chce się więcej. Jako minus to na pewno jest za gruba-usunęłabym kilka(naście) męczących dłużyzn. 
6;Truman Chase to syn polskiego emigranta, gdy go poznajemy stoi u progu kariery, którą otwiera przed nim świat mody. Największe światowe marki proponują Trumanowi staż, jednak on na prośbę ojca jedzie do Polski, aby pomóc wujkowi w zarządzaniu rodzinną firmą odzieżową, która znajduje się na skraju upadku. Krok po kroku buduje TruCo. – markę, która z czasem staje się jedną z czołowych marek modowych w Polsce. Fernando Tomasi jest przeciwieństwem Chase’a – dla niego najważniejszy jest szybki zysk, a nadrzędny cel to zbicie fortuny w jak najkrótszym czasie, a jeśli wymagają tego okoliczności, metody działania nie muszą być wcale legalne. Fernando zakłada fundusz pożyczkowy Arka, który agresywnie wchodzi na rynek Europy Wschodniej. Początkowo Arka odnosi sukcesy, gdy jednak firma zaczyna mieć problemy zarówno finansowe jak i prawne jedyną deską ratunku jest przejęcie TruCo...  (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7222875451071836/ 
7;Niebanalna historia o miłości, ale też o alkoholu, o dzieciach cichych alkoholików.  Napisana prostym językiem co sprawia,że czyta się ją szybko. Można by pokusić się o opinie, że ckliwa i przewidywalna… może i tak ale czasem mam potrzebę przeczytania takiej książki.  Ja skupię się na plusach, bardzo mi się podobał pomysł KINTSUGI wpleciony zgrabnie w losy bohaterów, uważam że wyszło to bardzo zgrabnie. 
5;Książka mimo bardzo dobrych opinii, mnie akurat nie porwała na tyle aby dać ocenę chociaż 6. Sama intryga trochę grubymi nićmi szyta, a i główny bohater jakiś taki "nie w moim typie". Były momenty dobre a nawet porywające, ale to były tylko momenty. Nie wiem, czy to moja chwilowa niedyspozycja, czy styl pisania autorów, sprawiał, że musiałem po kilka razy czytać zdania, bo nie bardzo kleiło mi się o co chodzi. Ogólnie klimat mało wciągający emocjonalnie. Ani polecam, ani nie polecam. 
8;To kolejny tom przygód Arta i Camille; powieść dla młodszych nastolatków. Para bohaterów popada w niezłe tarapaty. W Narodowej Galerii Portretów w Waszyngtonie ma się odbyć wielka wystawa, na której będą wystawione obrazy największych mistrzów wypożyczone z wielu krajów. Za ich bezpieczeństwo odpowiada ojciec Arta, ale chłopiec dochodzi do wniosku, że wokół planowanej wystawy dzieje się coś dziwnego. Jakby tego było mało, na otwarciu ma być obecna królowa Elżbieta II. Co się stanie, jeśli obrazy znikną, a ojciec Arta zostanie skompromitowany?  (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7228986863794028/ 
7;🍬Fabuła- czyli o czym jest utwór? Książka opowiada historię nastoletniej Riley, która od ponad roku skrywa mroczną tajemnicę. Pewnej nocy budzi się i widzi nieznajomego chłopaka, który trzyma jej stanik i znika wraz nim przez otwarte okno… Tak właśnie Riley poznała swego sąsiada. Wojna została wypowiedziana. Riley za wszelką cenę pragnie odzyskać ukradzioną bieliznę, a Alec ma niezłą zabawę przyglądając się jak próbuje. Tych dwoje zbliża się do siebie, zaczyna coś do siebie czuć…Ale czy sytuacja zmieni się kiedy Alec pozna skrywaną przez Riley tajemnicę? Czy główna bohaterka będzie w stanie zostawić trudną przeszłość za sobą i żyć tu i teraz? Przyszedł czas na najważniejsze pytanie- Czy Riley odzyska swój stanik😏?  🍬Przewijające się wątki: -przyjaźni(paczki przyjaciół &lt;3) - dynamizm postaci Riley i Alca ( przemiany jakie przeszli, jak zaczęli otwierać się na siebie, ufać i polegać na sobie) - nastoletnich problemów, młodzieńczej miłości(posiadającej wzloty i upadki, niepewności i niedopowiedzenia, po zauroczenia i pierwsze zakochania) - LGBT (Marie i Fiona są tak wspaniałymi ludźmi, że I have got no words to describe it)  🍬Recenzja : W pewien sposób utożsamiam się z główną bohaterką. I nie chodzi mi o to, że tak jak za Riley uganiają się za mną najprzystojniejsi chłopacy w szkole, czy że mam seksownego sąsiasa hah. Nic z tych rzeczy...po prostu często zamykam się w sobie (urok introwertyków), mam skłonności do sarkazmu(za który btw uwielbiam dziewczynę) i trudno jest mi zaufać ludziom. W dodatku wspólnie z Riley mamy podobny gust muzyczny(21 Pilots &lt;3) i kochamy psiaki💘  🍬Cieszę się, że przeczytałam tą książkę. Pomimo tego, iż miała parę błędów, czy niedociągnięć( w szczególności pod koniec styl pisania autorki wydał się mi się lekko surrealistyczny i nie pasujący do pierwszej części), ale jak poucza utwór- każdy z nas popełnia błędy. Czyż nie? Na koniec chciałabym wspomnieć o jednym przezabawnym szczególe. Riley zamiast nazywać kogoś dupk***, przezywała go dudkiem- mistrzostwo! 🍬Ocena końcowa: 7,5/10  Po więcej recenzji zapraszam na mój profil :) - @ksiazki_czytane_o_zmroku 
10;Trzy kobiety, które nie spotkałyby się nigdy, gdyby nie wybuch wojny. Osla Kendall - bogata dziewczyna z wyższych sfer, urodzona w Kanadzie, więc traktowana podejrzliwie i uważana za głupiutką lalunię. Osla właściwie nie ma domu; jej matka kolekcjonuje kolejnych mężów, nie interesując się córką. Mab Churt - dziewczyna po przejściach, która ma tylko jedno marzenie: wyrwać się z biedy i żyć inaczej niż jej matka. Beth Finch - nieśmiała, zahukana dziewczyna, kompletnie podporządkowana matce o sadystycznych skłonnościach; genialny umysł matematyczny, choć Beth nie zdaje sobie sprawy ze swojego talentu. Te trzy kobiety połączy jedno miejsce - Bletchley Park zwany przez pracowników BP. Miejsce, o którego działalności wiedzieli nieliczni, a ludzie tam pracujący podpisywali klauzulę tajności i nawet ich rodziny nie miały pojęcia, czym się zajmują. Miejsce, które pozwoliło aliantom wygrać wojnę. Początek lat czterdziestych, trzy młode dziewczyny, które pracują przy łamaniu szyfrów, a w rzadkich wolnych chwilach próbują zachować namiastkę zwykłego życia - bawić się, flirtować, kochać. Są dla siebie wsparciem. Ale wydarza się coś, co kładzie kres ich przyjaźni. Wątek wojenny przeplata się z rokiem 1947, kiedy cała Anglia żyje ślubem księżniczki Elżbiety z księciem Filipem. Osla i Mab nie utrzymują kontaktów; układają sobie życie i próbują zapomnieć o przeszłości. Ale pewnego dnia obie dostają zaszyfrowane wiadomości od Beth uwięzionej w szpitalu psychiatrycznym. Dawna przyjaciółka błaga o pomoc i twierdzi, że w Bletchley Park działał obcy agent.  Czy Osla i Mab zdołają powściągnąć wzajemną niechęć i zdecydują się ratować Beth? Czy uwierzą, że nie jest szalona? Kim jest zdrajca? Czy to możliwe, by był nim ktoś z ich dawnych przyjaciół? I co robi teraz? Czy wciąż ma dostęp do ważnych informacji?...  (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7229001297125918/ 
8;Jeśli Wasze nastolatki lubią rozwiązywać skomplikowane zagadki, podsuńcie im tę książkę. W Narodowej Galerii Sztuki w Waszyngtonie zostaje znaleziony chłopiec. Nie pamięta, jak się nazywa i nie ma pojęcia, skąd się tu wziął. Trafia do domu tymczasowego pod opiekę zapracowanej dziennikarki, która jest samotną matką. Jej dziesięcioletnia córka Camille nadaje mu imię Art, ponieważ na bluzie chłopaka widnieje naszywka: Arthur.  Szybko okazuje się, że Art mnóstwo wie o obrazach starych mistrzów i bywał w galeriach i muzeach całego świata. Ale kim jest naprawdę? Gdzie podziali się jego rodzice? Dlaczego ktoś go ściga? Czy odzyska pamięć? Czy on i Camille powstrzymają przestępczą szajkę, która zamierza zrealizować wielki przekręt?..  (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7222739951085386/ 
10;,,-Obudziłeś się już, Paddingtonie? - zawołała pani Brown, pukając do drzwi. -Nie, niezupełnie- odkrzyknął Paddington niewyraźnie, bo właśnie próbował wepchnąć pod szafę słoik z marmoladą.- Chyba skleiły mi się powieki."  Uwielbiam książki o tym niesfornym misiu, bo zawsze przypomina mi moje dzieci. On również ma w pokoju okropny bałagan i kiedy zachodzi nagła potrzeba, wszystko chowa po kątach, byleby tylko nikt z dorosłych tego nie dostrzegł. Przy czym choć nie lubi kłamać, to jednak zdarzają mu się wymówki, które stara się dostosować tak, by zawierały w sobie choć zalążek prawdy. W tej części nasz misiaczek wyrusza w podróż i choć samo hasło nie ma w sobie żadnych niebezpiecznych rzeczy, to jednak dla Paddingtona oznacza, że musi zabrać tylko najpotrzebniejsze rzeczy. Tylko co zrobić, gdy wszystkie jego rzeczy są dla niego najpotrzebniejsze? Następnie mały problemik na lotnisku, bo jakże by inaczej, no bo to nie jego wina, że droga do hotelu nie jest łatwą sprawą, a nieszczęścia same proszą się o jego uwagę? To nie jego wina, że dali mu tak odpowiedzialne zadanie, a jego po prostu wszystko przerosło. Same kłopoty i kłopociki, które uczą, że wycieczka niekoniecznie musi być sprawą trudną. Czasem wystarczy bardziej wszystko zaplanować. Książka pokazuje, że nikt nie jest idealny, a i wizyta u wróżki nie musi być od razu wielkim kłopotem. Czasem po prostu trzeba spróbować czegoś innego, by się dowiedzieć, czy wszystko jest stworzone dla nas, czy akurat tylko jedna część. Nie mniej jednak dziecko, które czyta tą bajkę dowie się, że z każdych tarapatów można wyjść. Zawsze istnieje jakieś wyjście, jakaś droga, która wyprowadzi nas do celu. W międzyczasie misio zadaje wiele cennych pytań, które dla dorosłych mogą być błahostkami, jednak dla dzieci faktycznie mogą być problematyczne. Maluchy wywnioskują z nich, że jeśli czegokolwiek nie wiedzą, to zawsze mogą o to zapytać. Czasem lepiej pytać więcej, niż udawać, że się coś wie. Misio uczy, że kto pyta nie błądzi. Ja jak najbardziej podzielam jego zdanie:-) 
9;Sztuka od zawsze prowokowała, bo zawsze znalazł się ktoś, kto odrzucał ustalone przez większość kanony i tworzył własne. Tak przecież powstawały nowe kierunki i trendy. Bywały prowokacje świadome, ale zdarzały się i takie reakcje, które zaskakiwały samego twórcę. Sztuka współczesna - bo nie tylko obraz, ale i fotografia, instalacja, rzeźba - na stałe włączyły prowokację do swego repertuaru. Niech odbiorca patrzy, niech czuje się urażony, niech wyśmieje, ale niech zacznie myśleć. Niech poczuje cokolwiek, byle nie obojętność. "Sztuka prowokowania" to wędrówka w czasie. Bo przecież inną wymowę dla XV-wiecznych odbiorców miała Madonna z Dzieciątkiem wśród Aniołów Fouqueta niż dla nas współczesnych. To nam kojarzy się z Barbie, oni widzieli w niej królewską faworytę.  Olimpia Maneta rzeczywiście wywołała skandal w Paryżu, ale już uznanie za prowokację Impresji Moneta mnie zaskoczyło. A przecież nie powinno, bo ten obraz - rozmigotany światłem - stał się symbolem nowego kierunku...  (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7216824391676942/ 
10;Porywająca powieść przygodowa, przeplatana faktami historycznymi z okresu wojny polsko-bolszewickiej. Polecam. 
10;Książka została przeczytana przeze mnie naprawdę szybko dzięki dynamice akcji i pomijania przez autora zbędnych opisów. Intrygująca, spójna, z zaskakującym zakończeniem. Jak na debiut to wow! Doceniam i polecam. 
10;"SCENY Z ŻYCIA MAŁŻEŃSKIEGO" INGMAR BERGMAN  Absolutnie jest to piękna literatura piękna. Bardzo chciałam tę lekturę przeczytać i cieszę się, że mi się to udało.  Kilka słów i Autorze, który był wybitnym i cenionym szwedzkim reżyserem teatralnym, scenarzystą i pisarzem. Zdobywał liczne nagrody "Złotego Niedźwiedzia", "Złote Globy" czy "Złote Lwy oraz cztery Oskary filmowe. Zawsze poruszał tematy ważne i trudne np. poszukiwanie sensu życia, wina, kara i pokuta czy trudne relacje międzyludzkie. Spodobało mi się Jego zdanie "Nie oglądam moich filmów zbyt często. Staję się wtedy płaczliwy i smutny”.  Od razu napiszę, że jestem pod ogromnym wrażeniem tego dzieła, bo jest to moim zdaniem genialne dzieło literackie. Rewelacyjnie ukazane zostało studium rozkładu pewnego małżeństwa. Bardzo wnikliwy i niezwykle prawdziwy psychologiczny portret kobiety i mężczyzny. Autor wykazał się niesamowita wrażliwością i znajomością ludzkiej psychiki.  Świetne dialogi, bardzo lekkie i niezwykle plastyczne pióro powoduję, że książkę tę czyta się niezwykle szybko. To taka słodko-gorzka opowieść o pewnym małżeństwie.  Oto ONA i ONA : Marianne i Johan. Są małżeństwem od dziesięciu lat. Na pozór wiodą dobre i spokojne życie, wychowują dwójkę dzieci i są szczęśliwi. Mają dobrą i satysfakcjonująca pracę, piękny dom i  Jednak przychodzą takie momenty, że wszystko zaczyna się między nimi psuć, dochodzi do napięć, nieporozumień i braku zrozumienia. Przeszli razem wiele dobrych i wiele złych chwil. Te doświadczenia zmieniły ich związek i i zmieniły ich samych. Po latach stali się zupełnie innymi ludźmi. Czy tak naprawdę wiedzą kim są i jacy są ? Co tak naprawdę siedzi w każdym z nas ? Czy istnieje idealne małżeństwo ?  Będą tutaj sytuacje szokujące, zaskakujące, bulwersujące, jednak takie jest życie. Nie wiadomo czego możemy się spodziewać i co się może wydarzyć.  Lektura ta daje do myślenia i takie książki uwielbiam. Wiem, że będąc w jakimkolwiek związku niezwykle ważne staje się MY jako jedność, jednak równie ważne jest zachować swoje JA. To jest bardzo trudne.  Przyznam, że nie oglądałam filmu, ani serialu w reżyserii samego autora. Chętnie to nadrobię i obejrzę.  Cytaty : "Czasem jestem głęboko nieszczęśliwa, kiedy w zasadzie powinnam być szczęśliwa, i na odwrót. Poczucie szczęścia nie wyznaje żadnych reguł. Przynajmniej u mnie”.  Zapraszam WAS do siebie www.ostatniastrona.com.pl 
3;Oj ciężko było mi przebrnąć przez tą książkę . Moim zdaniem autorka chciała wprowadzić za dużo tajemnic i nie wyszło to na dobre. 
4;🔞 Kinga Litkowiec „Nie mój dług”  Jessica jest młodą kobietą, która po śmierci ojca hazardzisty zostaje z jego długami. Bezradna, z nożem na karku jest zmuszona prosić o pomoc bezwzględnego mafiosa Liama. Jess ma dwa wyjścia: albo spłaci albo umrze. Dziewczyna decyduje się na desperacki krok zostania w domu gangstera, będąc na każde jego zawołanie. Jak niebezpieczna okaże się ta gra? Czy Jessica ureguluje zadłużenie?   🔺  Brutalnie erotyczna książka. Jeśli takie lubisz to ta pozycja jest dla Ciebie. Jak dla mnie za dużo erotyki ale widocznie tak musiało być. To lektura z cyklu dark romans, lubię taki przerywnik, ale jeśli te sceny są w równowadze z całą akcją.  Liam to stanowczy facet, nie tolerujący sprzeciwu, lubiący dominację. Jego relacja z Jessicą wydawała mi się nieco przesłodzona i bardzo toksyczna. 😒 
9;Cudowna książka, jak zresztą wszystkie tej autorki! Napisana jest tak, że nie sposób się oderwać, podejmuje trudne tematy, ma bohaterów, których nie da się nie lubić. Czytając ją trzeba się przygotować na mnóstwo emocji.  W książkach Abby doceniam zwłaszcza to, że bohaterowie nie zakochują się w sobie od pierwszego wejrzenia (lub od pierwszego stosunku), a stopniowo poznają się i zaprzyjaźniają. Można zauważyć, jak tworzy się ich relacja i ja w tę relację wierzę. Poza wątkiem miłosnym, mamy tutaj przedstawione problemy rodzinne oraz to, jak ludzie radzą sobie z nieuleczalną chorobą. Treść powieści skłania nas do refleksji nad naszym życiem i tym, czy dobrze wykorzystujemy czas, jaki nam pozostał. Serdecznie polecam, ponieważ uważam, że jest to pozycja wyjątkowa! 
10;Świetna kontynuacja serii. Napakowana akcją i ciekawymi nowymi postaciami i miejscami. Czekam z zniecierpliwieniem na kolejną część. 
8;To jest zdecydowanie inny artefakt. Trzy pierwsze części mogę nazwać literaturą obyczajową, dziecięcą a dopiero czwarta opowieść jest czymś na kształt horroru.  Jest to lektura typu "czarno-biała" czyli albo pochłonie Cię świat wykreowany albo odrzuci.   Mnie ta wizja dzieciństwa kiedy ma się te 10 lat, jest wakacje, świat jeszcze nie poszedł naprzód a przyjaźń trwa wiecznie i każdy dzień to nowa przygoda urzekła mnie. Czasami może treść jest infantylna bo jest z perspektywy dziecka ale dzięki temu, ja, jako czytelnik mogłem sobie przypomnieć jak to było być dzieckiem. Dorośli są zgorzkniali, zakłamani i cyniczni a dzieci szczere w swoich sądach. 
2;Jeszcze słabsze niż 1 część. Opowiedziane z perspektywy chłopaka, strasznie nudne. Nie rozumiem zachwytów. 
8;Warszawa, lata 30. ubiegłego wieku. Młody, zdolny pisarz Edwin Cramm po rozmowie z dyrektorem wydawnictwa „Głos Poranny” postanawia wstąpić do kawiarni. Na swoje nieszczęście przy jednym ze stolików dostrzega oszałamiająco piękna kobietę. Nigdy wcześniej, żadna z pań nie wywarła na nim takiego wrażenia jak tajemnicza nieznajoma…  Więcej na: http://www.zapomnianabiblioteka.pl/2021/11/sprawa-edwina-cramma.html 
8;Hal ma 21 lat, po tragicznej śmierci matki zajmuje się wróżeniem z kart Tarota. Dziewczyna tonie w długach, ścigają ją windykatorzy. Pewnego dnia dostaje list od adwokata i dowiaduje się, że jest oznaczona w testamencie zmarłej pani Westaway. Uznaje to za pomyłkę, ponieważ nigdy nie należała do tej rodziny, ale zdeterminowana udaje się do posiadłości w Kornwalii. Tam poznaje członków rodziny oraz gospodynię, dziwną starą kobietę. Posiadłość jest w ruinie, a Hal dostaje dziwny, mały pokoik z zakratowanym oknem i zamkami na zewnątrz drzwi. Na szybie odkrywa dziwny napis. Zaczyna się bać, tym bardziej, że czuje się oszustką. Nie wie, co jeszcze czeka ją w tym dziwnym domu. Jakie tajemnice rodzinne kryją się w starych murach?   (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7246224322070282/ 
8;Świetna książka.... świetny klimat....świetna fabuła.......tu nie ma przerwy tu jest walka o życie w miejscu gdzie dla ludzi życia nie ma ......polecam 
5;,, Vicious '' oraz ,, Vengeful '' zachwyciły mnie swego czasu tak bardzo, że przysięgłam sobie iż zapoznam się ze wszystkimi książkami pani Schwab mając nadzieję na to, że okażą się one równie dobre. ,, Okrutna Pieśń '' była fajna, choć wspomnianej dylogii nie dorównała. Jej kontynuacja ,, Mroczny Duet '' była trochę słaba, a ,,Niewidzialne Życie Addie jak jej tam...szkoda gadać. Przyszła więc kolej na Odcienie Magii.  Mroczniejszy Odcień Magii na pewno ma w sobie to coś, co sprawia, że tę książkę doceniam, ale nie mogę powiedzieć, że ją polecam, ani że jej nie polecam.  Bohaterów da się lubić, choć nie pokochałam ich jakoś szczególnie. Moim zdaniem najlepiej wypada Lila Bard  ( KAPITAN Bard ! ;) , która jest bardzo w moim typie, została przedstawiona najbardziej wyraziście. Tego się nie spodziewałam. Co do Kell'a czy Rhy'a, to ciekawie prezentuje się ich relacja, mimo że nie jest jakaś oryginalna - czy tylko ja miałam skojarzenia z Lokim i Thorem ?? Tak czy tak, ta dwójka poprowadzona jest całkiem nieźle, przy czym lepszy na ten moment wydaje się być Rhy i kurczę bardzo szkoda, że nie ma go więcej.  Na pewno spodobał mi się wątek multiwersum, w pewnym sensie. Każdy Londyn jest inny, każdy z nich niebezpieczny. Na plus również motyw nikczemnego rodzeństwa rządzącego Białym Londynem ( to był Biały Londyn prawda ? XD Można się pogubić ) . Niestety, choć książkę czytało mi się w miarę szybko, to bez większych emocji i nie czuję jakiejś druzgocącej potrzeby żeby natychmiast sięgać po kontynuację, aczkolwiek na pewno to zrobię, co nie świadczy źle o tej książce.  Jeśli chodzi o pozostałe rzeczy, to na przykład cała ta intryga sama w sobie jest taka sobie. Zawodzą również niektóre rozwiązania fabularne. Skądinąd niektórych rzeczy w ogóle nie zrozumiałam, a IQ mam raczej w normie. I choć książka teoretycznie skierowana jest do osób dorosłych, a przynajmniej do dojrzalszego czytelnika ( w końcu mamy do czynienia z V.E. Schwab, a nie Victorią Schwab ) , to nie czułam tego, wręcz przeciwnie. Książka w wielu miejscach przypomina, a właściwie JEST naiwną, infantylną i bardzo prostą fantastyką młodzieżową jakich wiele. I tak jak jeszcze byłam jako tako zainteresowana rozmowami między bohaterami, czy światem przedstawionym, tak gdy dochodziło np do pojedynków, to miałam ochotę je bo były nieangażujące i ciut żałosne.  Ogólnie trzeba przyznać, że Schwab potrafi w swoich książkach zbudować klimat i że ma intrygujące pomysły, które czasem realizuje dobrze, a czasem źle. Zauważyłam też, że autorka garściami czerpie z dobrze znanych nam już motywów i innych dzieł popkultury. ( Powiedzcie mi, że podróż i walka z niebezpieczeństwami , po to by unicestwić przedmiot , który pozwala znikać i daje ogromną władzę , ale ma zły wpływ na człowieka, który go używa to nie jest na nowo opowiedziany Władca Pierścieni xD ) . Tak więc dobrze by było, gdyby to wszystko było trochę bardziej tej autorki, a trochę mniej czyjeś przepisane na swoje. 
8;Mirady to archipelag otoczony Morzem Grozy. Kiedyś żyli w nim bogowie, którzy nawzajem się wymordowali. Jednak legendy o nich są wciąż obecne wśród lokalnej społeczności, a śmiałkowie nurkują w głębinach w poszukiwaniu szczątków dawnych bogów. Hark i Jelt to dwójka nastoletnich przyjaciół, obaj dorastali w przytułku, a teraz ich głównym zajęciem są drobne kradzieże i oszustwa. Hark za swoje występki trafia do Sanktuarium, w którym kapłani strzegą tajemnic dawnych bogów. Chłopak jest podopiecznym doktor Vyle, na rzecz której ma szpiegować. Jednocześnie wraz z Jeltem wchodzą w posiadanie serca jednego z bóstw, które z jednej strony ma moc uzdrawiania, a z drugiej, gdy dostanie się w niepowołane ręce, może stać się śmiertelnie niebezpieczne. Jak na pewno się domyślacie tu zaczyna się pełna niesamowitych przygód, niebezpieczeństw i zwrotów akcji historia.   (cd recenzji na fb)  https://www.facebook.com/KsiazkaZamiastKwiatka/photos/a.418885991470850/7234860349873346 
6;“Gęstsza od krwi” to trzecia część przygód profilerki FBI Zoe Bentley i jej partnera Tatuma Gary. Tym razem śledczy będą musieli rozwiązać sprawę morderstwa córki lokalnego pastora Catherine Lamb. Wszystkie poszlaki wskazują, że morderstwa dokonał Rod Glover – psychopatyczny morderca, myśl o którym prześladuje Zoe od wielu lat. Wkrótce ofiar wśród młodych kobiet jest więcej, a rzeczą która nie daje śledczym spokoju jest fakt, że morderca w swych zbrodniach jest coraz bardziej zuchwały. Czy jednak śledczy pomylili się i szukają niewłaściwego człowieka, a może Glover nie działa sam?  Ciekawe kreacje bohaterów, zarówno śledczych jak i mordercy, choć dla mnie najciekawszą postacią jest agentka Bentley, której inteligencja, analiza zbrodni oraz sposób prowadzenia śledztwa zasługują na uznanie. Autor daje czytelnikowi możliwość równoległego obserwowania działań agentów jak i psychopaty owładniętego obsesją nie tylko zabijania, ale picia krwi swoich ofiar...  (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7245801192112595/ 
10;Jack ma swoją ulubioną maskotkę, z którą nigdy się nie rozstaje. Pewnego dnia DP (Daj Prosia) ginie i zrozpaczony Jack postanawia za wszelką cenę go odnaleźć. W noc cudów i przegranych spraw dzieją się rzeczy niesłychane. Zabawki Jacka ożywają i jedna z nich postanawia pomóc Jackowi znaleźć DP, zabierając go tam, gdzie trafiają wszystkie zagubione maskotki, do Krainy Zgub. Tak Jack poznaje tajemnice, o których zwykły człowiek nie miał pojęcia. Spotyka wiele fantastycznych osobliwości: Lamusa, Zbędników, mieszkańców Gdzietowcieło i wielu innych...  (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7241018769257504 
8;Nie jestem fanką trylogii a ta książka trafiła w moje ręce całkowicie przypadkowo i nie żałuję, że tak się stało. Bardzo dobrze napisana i chociaż jest krótka nie brakuje w niej magicznego, iście bajkowego klimatu jaki znamy z głównej trylogii. Książka jest napisana "w stylu" Cardana i naprawdę pozwala nam na jeszcze lepsze zrozumienie jego postaci i wszystkiego przez co musiał przejść. Co wyjątkowe to to, że pomimo bycia tomem dodatkowym książka ma swój własny główny wątek. Naprawdę przyjemna lektura zakończona ciekawą puentą. A co do ilustracji- istne cuda! Naprawdę dobrze oddają ducha opowiadanych historii i nie można się na nie napatrzeć:) 
7;Reportaż ok; konstrukcja i styl dość uproszczone, raczej gazetowe niż książkowe (i rzeczywiście, w podziękowaniach info o tym, że najpierw był to artykuł w "New Yorkerze"), ale przez to całość jest bardzo klarowna, ciężko mieć co zarzucić. Ocenę zaniżam, bo sama historia jest wkurzająca - rozbicie prawdopodobnie fajnej rodziny i niszczenie ludziom życia po nic, przez wmawianie i zbiorowe podżeganie do psychotycznego zmyślania, nie lubię takich rzeczy. 
8;31 sierpnia 1977 roku, Enfield. W domu rodziny Harperów zaczynają dziać się dziwne rzeczy. Słychać odgłosy pukania i niezidentyfikowane trzaski. Meble zaczynają się przesuwać, robi się bardzo nieprzyjemnie. Sprawą zainteresowało się Towarzystwo do spraw Badań Zjawisk Parapsychicznych, a jego członkowie postanowili za wszelką cenę pomóc rodzinie, a także zrozumieć, co jest przyczyną tych dziwnych zachowań.  Wyniki tych badań są zawarte w tej książce. Przedstawione rzeczowo jako suche fakty, poparte zeznaniami świadków i transkrypcjami nagrań. Są również zdjęcia. Zaskakujące jest to, jak naukowo autor książki podszedł do tego zagadnienia. Nie wykluczył, ale też nie dał jednoznacznej pewności, że opisywane zjawisko mogło być wywołane działaniem sił demonicznych. Wszystko przecież można wytłumaczyć naukowo...  (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7240448139314567 
10;Niesamowity, pełnowymiarowy, wielowątkowy i - co najważniejsze - bardzo prawdopodobny thriller polityczny.  Tamara, agentka CIA trafia do bazy w Ndżamenie, stolicy Czadu. Jest odpowiedzialna za rozpracowanie siatki terrorystycznej i odnalezienie ich dowódcy, Agfańczyka, Al Farabiego.  Abdul jest szpiegiem, pracuje pod przykryciem i tropi dżihadystów. Wtapia się w tłum, pracuje w ciągłym zagrożeniu. Jest bezpośrednim podwładnym Tamary.  Pauline, prezydent Stanów Zjednoczonych stara się być odpowiedzialną głową państwa. Niestety ciągłe komplikacje i konflikty międzynarodowe sprawiają, że sytuacja coraz bardziej wymyka się spod kontroli.  Chang Kai jest wiceministrem do spraw wywiadu zagranicznego i nadzoruje wszystko ze swojej placówki Guoanbu. Jako wysoko postawiony pracownik tajnych, chińskich służb ma bezpośredni kontakt ze swoimi szpiegami i jego decyzje mogą zaważyć na losach polityki międzynarodowej...  (cd recenzji na fb)  https://www.facebook.com/KsiazkaZamiastKwiatka/photos/a.967792129913564/7234816993211015 
8;Mogło by się wydawać, że atmosfera świąt Bożego Narodzenia w tym szczególnym, zimowym czasie potrafi opanować wszystkich. Choinka, lampki, kolędy i zapach piernikowego ciasta to magia, na którą czekamy i której pojawienie się zwiastuje nieco przyjemniejszy czas końca roku. Jak się okazuje nie jest tak dla wszystkich…   Na kartach książki Nataszy Sochy jesteśmy świadkami wypalania się uczucia miłości między Antoniną i Marcelem. Z każdym rokiem oddalają się od siebie, aż dochodzą do momentu w którym stają się sobie całkowicie obcy. Na horyzoncie pojawia się ukochany sprzed lat i zagraniczny wyjazd. Czy wigilijny dzień sprawi, że tego dnia stanie się cud?? Czy miłość zwycięży pokonując monotonię dnia codziennego??  Autorka zabiera nas do zasypanego śniegiem Poznania, gdzie w ten jeden wigilijny dzień splotą się losy zupełnie obcych sobie mieszkańców. Gdzie sytuacje w których się znajdą zmuszą ich do walki o siebie, o swoją przyszłość i o marzenia. Gdzie przyjdzie im podjąć trudne decyzje i gdzie z refleksją spojrzą na swoje dotychczasowe życie… „Wigilia z nieznajomym” to nie jest słodka czy cukierkowa historia miłości, której tło stanowią Święta Bożego Narodzenia. To zdecydowanie opowieść, która zmusza czytelnika do przemyśleń na temat swojego życia i która sprawia, że mamy ochotę powalczyć o swoje własne szczęście. Oczywiście podczas lektury ogarnie nas cała paleta emocji – od smutku po radość, ale która też sprawi, że uwierzymy w miłość i jej magiczną moc… Polecam serdecznie! 
8;Luty 1986. Młoda studentka wysiada na stacji w Poznaniu. Ma tylko dojść do oddalonego o kilometr akademika, ale nigdy tam nie dociera...  Czerwiec 1987. W Poznaniu rozpoczynają się Międzynarodowe Targi. Goście bawią się w hotelu Polonez, kiedy na środek parkietu wchodzi zakrwawiona kobieta i umiera. Na szczęście na miejscu był porucznik Olkiewicz, który natychmiast znajduje podejrzanego.  W tym samym czasie Gruby Rychu razem z bogatymi znajomymi gra w pokera. Kiedy na stole ląduje gruba kasa wpadają bandyci i kradną pieniądze.  Nie wiedzą z kim zadarli! Teraz Rychu z pomocą kolegi- kapitana milicji Mirka będzie szukał sprawców rabunku. Wkrótce okaże się, że wszystkie te sprawy są ze sobą powiązane, a nad wszystkim góruje Służba Bezpieczeństwa.  Co się stało ze studentką? Czy Gruby Rychu odzyska swoją kasę?  Tego dowiecie się z tego porywającego i pachnącego Polską Ludową kryminału. Dla mnie to była nie tylko świetna rozrywka, ale i udany do przeszłości. Chociaż z początku trochę się w tych wszystkich wątkach i bohaterach gubiłam, to z biegiem kartek wszystko zaczęło się klarować w jedną, spójną całość, tworząc nam obraz naprawdę intrygującej historii. 
8;Ta książka bardzo do mnie przemówiła, już z półki w Biedronce, razem ze swoją siostrą tego samego autora. Nie umiałam się powstrzymać od przeczytania jej poza kolejnością z listy książek na półkach do przeczytania. Widocznie wszechobecna inteligencja chce mi coś powiedzieć. 
8;Gdy pewnego dnia Sky spotyka na swej drodze Holdera, nawet w najśmielszych snach nie mogłaby przewidzieć jak bardzo ten chłopak powywraca jej świat do góry nogami. Ja również nie przewidziałam... Myślałam, że czeka mnie kolejna głupia nastolatkowo-miłosna opowieść jakich wiele. Nie miałam więc zbytnio wygórowanych oczekiwań, gdy zaczynałam czytać. O jak bardzo się myliłam. Jest o miłości, owszem, ale jest także o czymś o wiele ważniejszym. Porusza problem, o którym niestety nie mogę tutaj wspomnieć, by nie zdradzić Wam fabuły. Ale powiem, że na prawdę warto!  Gdy Sky zakochuje się w Holderze, powracają do niej wspomnienia z przeszłości, o których istnieniu nie miała pojęcia. Co takiego jest w tym chłopaku, że rozbudza w Sky głęboko skrywane, zapomniane wręcz wydarzenia z dzieciństwa? Co stanie się, gdy mur zbudowany przed przeszłością, runie? Gdy całe życie okazuje się jednym wielkim kłamstwem? Czy może komukolwiek jeszcze zaufać?   Historię czyta się bardzo przyjemnie. Dostarcza multum emocji. A podczas czytania fragmentu, w którym wyjaśnione zostaje znaczenie tatuażu HOPELESS, przysięgam, miałam ciary na całym ciele! Dawno żaden autor już tak mnie nie zaszokował. W życiu bym na to nie wpadła! Ile tam jest ukrytych znaczeń i symboli, które pod koniec dopiero nabierają sensu. Uwielbiam takie coś! &lt;3 Jeśli ktoś lubi historie miłosne z tajemnicą, to na pewno mu się spodoba. A jeśli nie lubi, to i tak myślę, że może się spodobać :D Ta książka ma to coś, co sprawia, że nie można się od niej oderwać. Polecam! 
10;Książka wzbudza ogrom emocji. Od początku bardzo wciągająca.  Obowiązki domowe zdecydowanie szły na dalszy plan.  Idealna na zimowe wieczory... Dużo seksu i pożądania ...  Główna bohaterka wprowadza emocjonalny rollercoaster ale dzięki temu ta książka czyta się sama.  Zostawiła we mnie delikatny niedosyt ale tylko wyłącznie dlatego, że jestem ciekawa jak rozwiną się niektóre wątki i jaka kontynuacja ich będzie .  Czekam na więcej! Dla mnie była to idealna literatura. Z chęcią do niej ponownie zajrzę za jakiś czas ...  Brawo za super pomysł odnośnie zakładki i ślicznych kartoników 🙂 
8;Bardzo ciekawa powieść oparta na faktach opisująca czas po pierwszej wojnie światowej w ówczesnych Niemczech.  Wstrząsająca historia kobiet i dziewczynek żyjących w świecie rządzonym wyłącznie przez mężczyzn. Historia brudna, okrutna, owiana fałszywą tajemnicą, bo wtedy wszelkie brudy prało się na własnym podwórku, nie wypadało mówić głośno, że w rodzinie źle się dzieje, bo źle nie mogło sie dziać w "porządnej szanowanej" rodzinie".  O tym, że źle się dzieje nie wypadało mówić nawet wśród domowników, w dobrym tonie było udawać, że nic się nie dzieje. I tak udawali wszyscy przed wszystkimi. A ta rodzina koniecznie musiała mieć w swoim składzie męża, którym koniecznie należało się opiekować, podziwiać go, obsługiwać i bezwzględnie słuchać, gdyż to on podobno był podporą tej rodziny.  Niech by pił, niech by bił, niech by molestował dzieci, miał dziesiątki kochanek - byle był, bo kobieta bez męża nic warta nie była.  Rolą kobiety było rodzenie dzieci, cerowanie mężowskich skarpet, gotowanie , pełna obsługa pana domu, jednym słowem pielęgnowanie cnót niewieścich.  A krzywdy wyrządzane dzieciom były absolutnym tematem tabu, bo i tak "Nikt ci nie uwierzy".  Ta książka powinna w obecnym czasie trafić w ręce każdej polskiej kobiety - ku przestrodze, ku uwadze, bo - obserwując nasze rodzime podwórko - nigdy nic nie  wiadomo. 
10;„Życie jest tylko jedno i zawsze kończy się w taki sam sposób. Nie pozwól, by obawy sprawiły, że przegapisz wszystkie piękne okazje, które na ciebie czekają.”  Hailey po wyjeździe do Bostonu, z daleka od Viktora zaczęła układać sobie życie na nowo. Znalazła ciekawą, dobrze płatną pracę, wynajmuje niewielkie mieszkanie, ma nowych znajomych. W końcu osiągnęła to czego najbardziej chciała, spokój. Czy jednak jest tak rzeczywiście? Czy udało jej się wyrzucić ze serca Viktora? Jej najlepsza przyjaciółka i brat wyznaczyli datę ślubu - tuż po świętach Bożego Narodzenia. Hailey wie, że musi tam być, bierze urlop i udaje się do rodzinnego miasteczka. Ma nadzieję, że uda jej się uniknąć spotkania z Viktorem. Niestety, dość niespodziewanie wpadają na siebie, a jemu towarzyszy piękna kobieta. Serce Hailey drga niespokojnie…  Jestem oczarowana i zachwycona! Tutaj nic nie jest pozostawione przypadkowi, czuć ogromną szczerość, realizm i pasję. Rewelacyjnie wykreowani bohaterowie, to złożone, charakterne, naturalne osobowości. Pani Julia z empatią ukazuje wewnętrzne rozterki, zmagania, jakie są udziałem naszych bohaterów. Hailey skradła moje serce od razu, zachodzą w niej zmiany staje się pewniejsza siebie i silniejsza. To szczera, ciepła, inteligentna, młoda kobieta, która dobro innych stawia nad własne. Ma pełno wątpliwości – serce mówi jedno, a rozum drugie. Victor – cóż za mroczny, małomówny, opanowany, wręcz zimny, pełen sprzeczności człowiek. Jest zamkniętym w sobie samotnikiem, pracoholikiem, nikogo do siebie nie dopuszcza. Pani Julia daje nam wnikliwy i przejmujący obraz człowieka, który żyje z piętnem winy. Muszę przyznać, że początkowo trudno było go rozgryźć, wzbudzał we mnie niechęć i jednocześnie intrygował. Stopniowo ujawniane tajemnice spowodowały, że zaczęłam patrzeć na niego zupełnie inaczej. Jego przeszłość jest dramatyczna. Alfie Meyer tajemniczy, cyniczny, mroczny mężczyzna jego postać bardzo intryguje.  Z uwagą i zainteresowaniem śledziłam trudną relację naszych bohaterów. Pasują do siebie idealnie i uzupełniają się nawzajem. Ich miłość napotyka na liczne trudności i przeciwności losu. Głęboko skrywane, mroczne tajemnice Viktora przytłaczają i poruszają. Jego fobia, która ogranicza i ma wpływ na wszystkie aspekty życia. Nocne koszmary, upiory przeszłości, które nie odpuszczają, niszczą i nie pozwalają normalnie żyć. Ogromne piętno poczucia winy. Dawanie drugiej szansy, zaufanie, szczere otwarcie się na drugiego człowieka. Piękno prawdziwej, szczerej przyjaźni. Silne więzi rodzinne, wzajemne wsparcie zrozumienie, troska.   Poruszająca, zaskakująca, rewelacyjna opowieść, wyróżnia się na tle innych ciekawym pomysłem. Przez historię się płynie, trudno się oderwać choć na chwilę. Cały czas odczuwamy napięcie, tak jakby zło wisiało w powietrzu. Zakończenie boli, kolejny raz zamarłam z przerażenia. Z ogromną niecierpliwością czekam na kontynuację. Koniecznie czytajcie w chronologicznej kolejności. Bardzo, bardzo polecam.  https://tatiaszaaleksiej.pl/angel-2/ 
8;To było coś naprawdę dobrego. Akcja trzyma równe tempo i z każdą kolejną stroną chce się wiedzieć, co będzie dalej (lub co stało się wcześniej). Polecam mocno. 
10;Z półki w biedronce świeciła do mnie z daleka. Już od samego wejścia, nie widziałam nic innego, tylko nowo przybyłe książki. I tę, niejedyną, bo wzięłam dwie tego autora. Leżąc w domu również przykuwała moją uwagę i nie dała mi poczekać, aż ukończę inną, zaczętą jakiś czas temu. Spodziewałam się tej treści bo znam autora z "Potęgi podświadomości", jednak nie wiedziałam, że ta część tak bardzo będzie nakierowana na Boga.  Co ciekawe. dzięki tej książce znalazłam odpowiedzi na dręczące mnie od lat wątpliwości i pytania natury teologicznej i naukowej.  Okazuje się bowiem, że posiadając własne spojrzenie na wiarę, nie zgadzanie się ze wszystkim co zapodaje nam KK, używanie własnego rozumu do pojęcia wszechświata jest DOBRE.  WYSTARCZY UWIERZYĆ! 
8;Świetny, magiczny dramat! Jeszcze nie czytałem Shakespeare'a i bardzo się cieszę, że trafiłem na tą właśnie pozycję. Świetne postacie, wątki romantyczne, dramatyczne, zdrady i podstępy, przebaczenie. To wszystko składa się w przepiękną historię o tajemniczej wyspie i rozbitej załodze statku! Polecam! 
10;Książki pary Dębskich są jak łagodny deszczyk w upalny dzień, który potrafi dać pokrzepienie, ale i pobudzi do myślenia. Zdaję sobie sprawę, że nie są to pozycje dla wszystkich. Zdarzają się cięte riposty, język bywa chwilami wulgarny, a postacie zakręcone bardziej od mojej piżamy po praniu. Ja jednak mam do nich sentyment, bo ukazują niesamowite relacje międzyludzkie, których sama zazdroszczę. Taki niekłamany duet miedzy mężczyzną utrzymującym się ze spraw beznadziejnych i babcią, która pokazuje, że alkohol jest dla ludzi i ona właśnie jest tym człowiekiem. Nie ma u nich czegoś takiego jak przesada. Radzą sobie z różnymi problemami i nie zawsze jest słodko. Mają jednak w sobie to oparcie, że w razie czego, pomimo ogromnej różnicy wieku, mogą na sobie polegać. Pokazują piękno przemijania i okropności świata do którego wielu z nas zagląda. Ukazują przestępców, którzy po czasie spotykają się z samym bohaterem, który zapewnił im cztery kraty. Przesiadywanie we więzieniu nie było takie złe dla owego przestępcy, jednak kiedy siedzi się tam wystarczająco długo, poznaje się również sekrety, które znacznie pomagają w dniu wyjścia na wolność. Taki właśnie sekret poznał tam Rabka. Niestety przekazany w niepowołane ręce sprawia, że nie kończy się to dla niego dobrze. W Tomku rodzą się wyrzuty sumienia, które utrudniają racjonalne myślenie. I kiedy już zaczynamy sądzić, że to koniec, autorzy po raz kolejny nas zaskakują. Książka idealna na chłodny wieczór, gdzie wybieramy kocyk, a nie telewizor i wczytujemy się w tekst o psychopatycznym mordercy. Ujrzymy mały światek sekty i zbrodnię do której doszło dwadzieścia lat temu. Wdepniemy na niepewny grunt, gdzieś tam w pobliżu czas będzie odczytywała bomba emocji i obszar, przypominający coraz bardziej zaciskającą się pętlę. Gula w gardle będzie nam rosła wraz z opisywanymi emocjami. W takich wypadkach przekleństwa są jak mleko dla kotka. Nie pomagają rozwiązać sprawę, ale sprawiają, że wyrzucamy z siebie zalegające emocje. Racjonalne myślenie. Czy coś takiego posiada nasz bohater? 
8;Upokorzenie, zagubienie, zbieg niekorzystnych okoliczności, samotność. Wszystkiego tego doświadczał przez całe życie bohater powieści i tak się jakoś składało w jego życiu, że w każdej sytuacji zyskiwał dużo miej niż tracił. Człowiek prowadzony przez innych, targany przez historię, krzywdzony przez innych, nawet, jeśli coś mu się udało, zaraz to psuł. Książka o człowieku i historii. Fascynująca, jak zawsze u Twardocha. 
9;Zacznę od tego, że ta książka jest to debiut autorki. I wiecie co ? Według mnie bardzo udany debiut !! 😍 Czytałam tę książkę z prawdziwą przyjemnością i ogromnie się cieszę, że mogłam poznać tak nieprawdopodobną historię !   Akcja książki jest przedstawiona w dwóch płaszczyznach czasowych. W roku 1985, gdzie dokonano 2 morderstw dziewczynek - 17 -letniej Asi zwanej Aiszą oraz 8-letniej Zuzanny. O zbrodnie te został oskarżony nauczyciel języka polskiego - Andrzej Kołtun, który poniósł karę śmierci za dokonane czyny. 2 płaszczyzna toczy się 30 lat później, gdzie młoda 13-letnia Julka zaczyna się interesować zbrodnią z przed lat. W celu zrobienia dobrego projektu dziennikarskiego na zajęcia szkolne bardzo angażuje się w tę sprawę. Dziewczynka nawet nie zdaje sobie sprawy, że dotrze do zupełnie nowych faktów związanych z tamtą straszną sprawą.   Dokąd zaprowadzi Julkę dziecięca ciekawość ? Jakie tajemnice skrywają sąsiedzi nastolatki ? Co z tą sprawą ma wspólnego dom domniemanego mordercy ? Czy uda się rozwiązać zagadkę ? Czy fakty mogą okazać się zupełnie inne, niż pierwotnie zakładano ? Odpowiedzi na te wszystkie pytania poznacie czytając tę wspaniałą, trzymającą w napięciu powieść ! ;)   Dawno już tak dobrze nie czytało mi żadnego kryminału. Naprawdę. Podwójne brawa należą się autorce, bo sądzę, że to naprawdę wspaniała historia jak na debiut. Powiem szczerze, że w pewnym momencie miałam swoje podejrzenia ale finalnie autorka wyprowadziła mnie kompletnie w pole.tego chyba się nie spodziewałam 😉 wygląda na to, że detektyw byłby ze mnie marny😅 no ale ja nie jestem poszukiwaczką złoczyńców a czytelniczką, która uwielbia takie historie ;) bardzo lekki styl pisania, króciutkie rozdziały i ciekawa fabuła sprawiają, że publikację czyta się błyskawicznie. Ponieważ w książce pojawia się sporo bohaterów, autorka na początku zamieściła listę występujących w historii postaci, abyśmy wiedzieli kto jest kim ;) dzięki temu było mi łatwiej się rozgrzać w tej historii. Plusem dla mnie jest również to, że akcja książki toczy się w Polsce i imiona bohaterów są też takie swojskie ;) jakoś tak łatwiej wtedy utożsamić się z historią ;) też tak macie, że lubicie to co polskie? 😅Mi się jakoś tak przyjemniej czyta, kiedy wiem, że akcja dzieje się na znanym mi terenie ;) Oczywiście historie, które toczą się za granicą, również czyta mi się świetnie, ale jak wiadomo : swój do swego ciągnie więc wiecie 😁😁Przemknęłam przez tę lekturę niczym błyskawica i bardzo się cieszę, że mogłam poznać tę historię.   Jeśli chcecie spędzić wieczory z dobrą książką kryminalną, to koniecznie sięgnijcie po tę historię !! Naprawdę warto ! ;) Bardzo dziękuję Autorce za zaufanie i za egzemplarz do recenzji. W mojej ocenie naprawdę bardzo dobra pozycja, dlatego polecam i przyznaję ⭐⭐⭐⭐⭐⭐⭐⭐⭐/10 punktów !! 
10;Książka no co tu dużo ukrywać, genialna‼️❤ boju jak ja czekam na 2 tom o matko jedyna tak zakończyć, moje serce krwawi tyle spraw nie wyjaśnionych.... Serce Avy do kogo do kogo Mason czy Mitch o jej, tajemnice, klamstwa, sex miłość bogactwo ..jest tu wszystko i świetnie napisane 
10;11 przeróżnych opowiadań i porządna dawka miszmaszu bajek!  Autorzy wzięli na tapet bajki, z których zrobili coś nowego. Czytelnik może przenieść się do magicznych krain, ale też poznać bajkowe elementy osadzone we współczesnym świecie.   Niektóre bajki doprowadzą Was do łez, inne otworzą oczy na realne problemy, a jeszcze inne sprawią, ze zadacie sobie pytanie - umiałabyś / umiałbyś zabić?   Polecam! Każdy znajdzie coś dla siebie! 
4;"Potępiona" to niezły debiut, ale przeciętna książka.  Pomysł na historię sam w sobie jest całkiem interesujący. Straszny sierociniec w środku lasu, niepokojąca "obecność" (nie tylko w postaci okrutnej siostry Ezechielii), przemoc fizyczna i psychiczna, i tajemnicze masowe morderstwo. W skrócie, dobre składniki do opowiedzenia naprawdę przerażającej historii. Nie wspominając już, że kilka late temu zakonnice znów zaczęły masowo pojawiać się w horrorach, więc nawet dzięki samej okładce książka mogła zaintrygować.  Szkoda, że ciekawy pomysł przykryła słaba proza, niezręczne dialogi, i brak pozytywnych postaci.  Wszyscy bohaterowie, nawet dzieci, wydają się aż za bardzo opryskliwi i nieprzyjemni. Książka jest pełna niedojrzałego humoru, nie tylko u nastoletnich postaci, ale i u dwóch detektywów. Ponad to, mamy tu kilka dziwnych scen uwodzenia młodszego bohatera przez główną złą. Można by pomyśleć, że ONA mogła przekonać do siebie Kacpra na wiele innych sposobów - jak chociażby wizjami powrotu do poprzedniego domu dziecka, czy nawet wskrzeszeniem nieznanych mu rodziców -ale nie, wybrała pożądanie. Sceny uwodzenia są dziwne i niezręczne, ale na pewno jest to oryginalny pomysł na opętanie.  Czuje się tutaj sporo inspiracji popularnymi autorami powieści grozy, np. Kingiem, ale brakuje tu polotu i umiejętności prowadzenia narracji. Wiele scene przypomina strukturą kadry z filmu, lub komiksu, mniej sceny pisane. Może dlatego całość traci wiele z atmosfery i napięcia.  Mimo tych wad, książkę czyta się gładko i szybko; to "lekki" horror dobry na zajęcie kilku godzin. 
7;Kolejna część ciepłych, rodzinnych, pozytywnych przygód Toli. Zgodnie z założeniami serii dostajemy cztery średniej długości opowieści, które mają jeden punt przewodni - są to minimalistyczne, "proste" historie, w których najważniejsze są więzi rodzinne i miłość. Jak zwykle kreska rysunku jest piękna i idealnie komponuje się do historii. Moje córki uwielbiają opowieści Toli i nie inaczej były w przypadku "Zimy". 
8;Następny z kryminałów milicyjnych, które można sklasyfikować jako nietypowe. Tym razem chodzi o osobę niesłusznie skazaną, co jakimkolwiek władzom, nie tylko PRL, nie jest na rękę. Za sprawą jednak małżonki skazanego oraz niezawodnej postaci stworzonego przez p. Ziemskiego Andrzeja Korcza prawda wychodzi na jaw, a sprawiedliwości staje się zadość. Czyta się odrobinę ciężkawo, ale głównie po temu, że pierwsza "mała polowa" dzieje się na sali rozpraw. 
7;Książka opowiada o czołowej postaci austriackiej szkoły ekonomii i ruchu libertariańskiego, a pod wieloma względami będącego również ich odnowicielem i budowniczym. Autor oprowadza czytelnika po biografii Rothbarda nie szczędząc źródeł, nazwisk i organizacji z którymi miał kontakt przez swoje życie. Znajomość jego dorobku i aktywności polityczno-społecznych pozwalają zrozumieć dlaczego uważany jest przez niektórych za czołową postać austriackiej szkoły ekonomii oraz zostawia czytelnika z niedosytem, jeżeli chodzi o rozważania jakie jeszcze dzieła mogłyby wyjść spod jego ręki gdyby żył dłużej.   Z technicznych uwag. W połowie książki liczba nazwisk i organizacji, oraz powiązań między nimi może być przytłaczająca i trudna do przyswojenia. Nie traktuję tego jednak jako wady książki, a "wadę" bogatego i towarzyskiego życia Rothbarda.   Parafrazując klasyka- polecam poczytać o Rothbardzie! 
8;Drogi Czytelniku...  Na wstępie muszę zaznaczyć, że znajdziemy tu sceny erotyczne, przemoc i wulgarne słownictwo, więc jest to książka skierowana głównie do pełnoletnich miłośników literatury.  Mafia? Jasne. Niebezpieczeństwo? Pewnie. Złośnica? Obecna. Rywalizacja? Niestety. Układy? Tak. Plany? Pewnie. Kłamstwa, oszustwa? Będą. Emocje? Jasne, i to sporo. Walka? Nieustanna. Intrygi? Cóż... Ataki? Będą... Pożądanie, namiętność? A jakże. Między innymi właśnie to serwuje nam Agata Polte w swojej najnowszej książce pod tytułem „Druga twarz Scordatto”.  Jaki osiągnęła efekt? By poznać odpowiedź na to pytanie, standardowo odsyłam do lektury. Jest to tom pierwszy cyklu Oblicza mroku.  Wspaniale było przenieść się do świata Chantal, Saverio, Canstantine'a, Emmanuela, Vito, Gianny, Eduardo, Alberta, Emilio, Seana, Kierana, Sama, Gordona, Bastiena, Amelii, Mai i innych.  Na pewno zastanawiacie się jakie są moje odczucia po lekturze. Już odpowiadam.  Po pierwsze, bohaterowie. Są bardzo dobrze wykreowani, zróżnicowani i interesujący. Czy kogoś polubiłam? Cóż, niestety nikogo, chociaż było blisko jeśli chodzi o Saverio (nie zdradzę jednak czym mi podpadł). W tym przypadku jest jednak to plus.  Po drugie, fabuła. Nie chcę nikomu zdradzać tu szczegółów, jednak powiem, że to prawdziwy rollercoaster, przynajmniej dla mnie. Akcja rozkręca się bardzo szybko, do końca nie będzie spokojnie, a zakończenie... Autorka serwuje nam emocje sporymi porcjami. Momentami, ale tylko momentami, trochę brakowało mi tu zaskakujących zwrotów akcji, lecz nie wywoływania w nas skrajnych uczuć i problemów, którymi obarczone są na każdym kroku nasze persony, zwłaszcza Chantal.  Po trzecie, emocje. Gwarantuję Wam, że ich tu nie zabraknie, od złości i smutku do szczęścia, zwłaszcza w pewnych momentach. Leci za to oczywiście plusik.  Po czwarte, styl. Książka, tak jak inne książki autorki, napisana jest lekko i przyjemnie dla oka, dzięki czemu czyta się ją bardzo szybko, łatwo i przyjemnie. Daję za to kolejnego plusa.  Po piąte, układ. Książka napisana jest z perspektywy dwóch osób, Chantal i Saverio. Przyzwyczaiłam się już do takiego stylu narracji serwowanego nam przez autorkę, jak zawsze byłam zadowolona z takiego rozwiązania. Oczywiście przyznaję za to plusika.  Po szóste, mafia, świat mafijnych porachunków. Autorka po raz kolejny udowodniła, że potrafi sprawnie się po nim poruszać, świetnie 'pokazuje' nam zasady (a jak wiemy te są bezwzględne) w nim panujące znów w fajny i ciekawy sposób. Leci za plus.  Po siódme, sceny erotyczne. Są tu liczne, gość gorące, ale nie przerysowane, można bez problemu przez nie przebrnąć. Leci za to plusik.  Powieść jest lekką lekturą do poduszki.  Opowieść pokazuje, że nigdy nie powinniśmy do końca ufać nikomu (nawet sobie), zwłaszcza członkom własnej rodziny...  Książka praktycznie czyta się sama, nawet nie wiedziałam gdy dobrnęłam do końca. Historia mnie wciągnęła, sprawiła, że chciałam być częścią życia (bardzo niebezpiecznego) naszych bohaterów i nie opuszczać go aż do ostatniego zdania, przynajmniej w tym tomie.  Autorce bardzo dziękuję za następną przygodę. :) Z przyjemnością sięgnę po kolejny tom.  Ogólna ocena - 8/10. :) POLECAM, POLECAM. Warto po nią sięgnąć.  Pozdrawiam, Iza. 
8;Przyszedł czas na powrót do cyklu, który jest dość obszerny i ciekawy, mowa tutaj o Kole Czasu Roberta Jordana. Nie można mu złożoności, ciekawych rozwiązań, wykreowania wspaniałych bohaterów w niezwykle barwnym uniwersum. To wydanie jest niezwykłe, posiada piękną obwolutę, a pod nią twardą okładkę. „Triumf Chaosu” jest już szóstym tomem cyklu, który trafił w moje dłonie. Jesteście ciekawi, co tym razem się podziało? Czy Smok Odrodzony opanuje wszystkie trudności? Głównym bohaterem cyklu Koło Czasu jest Rand al’Thor, Smok Odrodzony. Jest tym wybranym, który mierzy się z wieloma trudami. Jego moc mu zagraża, musi zrobić wszystko, aby nie stracić kontroli, nie zwariować. To nie należy do łatwych spraw na jego liście. Ostatnia Bitwa się zbliża, a on musi wszystkich zjednoczyć, aby szala się przechyliła na ich korzyść. Jego bliskim nie może się nic stać, stara się ich chronić, czy mu się to powiedzie? Zło rośnie w siłę, nic nie dzieje się przypadkiem, a Biała Wieża ma własne plany. W powieści dzieje się na prawdę wiele, a tytuł idealnie odzwierciedla mnogość tematów i próby przygotowania się do bitwy, która może zmienić wszystko. „Triumf Chaosu” to szósty tom Koła Czasu, zostało nam do zapoznania jeszcze osiem. Akcja książki rozgrywa się bardzo powoli, a autor jest jednym z tych, którzy bardzo szczegółowo opisują otaczającą rzeczywistość. Piękno fantastycznego świata zasługuje przecież na literacką ucztę i przecudną oprawę każdego dobrze dobranego słowa. Robert Jordan zdawał sobie sprawę, czego są spragnieni czytelnicy. Jego styl jest bardzo przyjemny w odbiorze, podtrzymuje zaciekawienie w historię i losy pozostałych bohaterów. Chociaż wielu czytelników zakłada, że dotychczas wydane książki mają plusy i minusy, jedne są lepsze inne słabsze to jedno jest pewne, nie można się oderwać od tego cyklu i go porzucić. Robert Jordan stworzył cykl, który posiada wielu bohaterów i każdemu stara się poświęcić odpowiedni czas. 
7;Trochę słabsza od 1 części, ale wciąż całkiem niezła. Kilka wątków wprowadzonych raczej zbędnie, no ale zobaczymy jakie będzie zakończenie historii.. 
7;Akcja ma dłuuugi wstęp. Ale od połowy książki już czyta się szybko. Nadal nie wiem jak się nazywa główny bohater :) 
8;Rzeczywiście bardzo gorąca książka. Podobała mi się narracja - niestandardowa. Wydarzenia w tle są bardzo intrygujące - do końca czekałam aż wyjaśni się co one oznaczają. Wciągające.  Główną bohaterkę ma się czasem ochotę kopnąć w cztery litery, ale uważam, że to dobrze, że budzi różne emocje.  Bardzo podobała mi się też przesyłka od wydawcy - pomysłowo 👌 
6;Niby ciekawy, ale czegoś mi mocno brakowało. I prawdę mówiąc książka by znacznie zyskała, gdyby autor spojrzał na świat z nieco bardziej kobiecej perspektywy i lepiej ją przeniósł na damskie postacie, które zdecydowanie są w książce zbyt słabo rozwinięte. Sam styl pisania całkiem lekki, pojawiają się niespodzianki, więc generalnie dobry thriller, z średnią główną postacią. 
8;Świetna analiza polityczna i dyplomatyczna słynnego ciosu w plecy czyli agresji Sowietów na Polskę. Autor bezwzględnie punktuje ówczesne polskie władze. 
6;„Wystarczy chcieć”, czyli historia o zmianie, o zaufaniu, o rodzinie i miłości, a także o jej bezwarunkowości. Ta książka czekała na mnie od zeszłego roku i w końcu znalazłam dla niej czas, który nie był czasem straconym. ☺️ Patrycja to bohaterka, którą raczej nie wszyscy polubią… Zresztą tak było też w książce, bo bynajmniej nie można powiedzieć, że to dusza towarzystwa. Od lat żyje sama, nie utrzymuje kontaktu z rodziną, nie ma przyjaciół, a najbliższa jej osoba, to jej pani ginekolog. Pracuje natomiast jako call girl, więc jej relacje z mężczyznami są mocno… rozwinięte, chociaż raczej krótkotrwale. 😉 Wszystko zmienia się pewnego dnia, kiedy to do jej mieszkania puka policjant, z dziewczynką u boku, która okazuje się być jej siostrzenicą. Rodzice Natalki zginęli w wypadku i teraz to Patrycja ma się nią tymczasowo zająć… To ogromny szok i średnio pasujące zajęcie do stylu życia kobiety, ale nie potrafi ona tak po prostu oddać jej do domu dziecka, czy innego ośrodka… Coraz częściej będzie wyobrażała sobie ich wspólne życie, ale czy znajdzie w sobie wystarczająco dużo siły, aby je całkowicie zmienić? A może ktoś jej w tym pomoże? 😉 I tu pojawia się ponownie temat mężczyzn, których w jej codzienności wcale nie brakuje. Jednak po raz pierwszy zacznie myśleć o spotykaniu się z kimś na stałe, a to za sprawą pomocnego i przystojnego lekarza… Będzie też kurator, a jednocześnie jej klient, którego Patrycja nie będzie mogła rozgryźć… Ale to wcale nie koniec, bo wśród mężczyzn płacących jej za spotkania, znajdzie się jeszcze jeden intrygujący człowiek.  Czy z którymś z nich kobieta stworzy prawdziwy związek? O co tak naprawdę w tym wszystkim chodzi i jakie niebezpieczeństwa będą czyhać na Patrycję i Natalię? 🙃 Powiek szczerze, że fabuła, zwłaszcza pod koniec, stała się bardzo interesująca. Byłam ciekawa, kto okaże się kim i na czym wszystkim będzie zależeć. Rozwiązanie będzie całkiem ekscytujące, ale droga do niego… no cóż, nieco dezorientująca. 😃 Główna bohaterka okazała się być dla mnie największą wadą tej książki. Nie tyle jej charakter, co po prostu zachowanie. Ja rozumiem, że jej profesja ukształtowała ją nieco tak, a nie inaczej, ale nie rozumiem, w jak osoba, która była zimna, nie żywiła do nikogo uczuć przez kilka lat, nagle zakochuje się w każdym facecie, z którym przebywa więcej niż dwa wieczory…  Nie zdradzę, oczywiście, czy i z kim ostatecznie była, ale wyglądało to tak, że pojawił się jeden, ogromnie się jej podobał, potem drugi i było to samo, w międzyczasie spotykała się z klientami, spośród których znalazła trzeciego kandydata. Ostatecznie dwóch z nich „odpadło”, bo okazali się „tymi złymi”, a został trzeci, więc z braku laku… Takie miałam wrażenie, być może inni odebrali to inaczej, ale ja nie mogłam patrzeć na jej niestałość, nielojalność, zachwyt nad każdym facetem. Wiem, że krzywdzące jest stwierdzenie, że każda prostytutka jest nimfomanką, ale z tutaj trochę to tak wyglądało. 😬 Książka to dla mnie 6/10, poza postacią głównej bohaterki, fabuła okazała się ciekawa, z fajnym wątkiem sensacyjnym. 🙂 
7;Fulgrim to zdecydowanie postać tragiczna, warta omówienia na lekcjach polskiego w szkole :] Na początku się go lubi, potem budzi niesmak i obrzydzenie, żeby na końcu mu współczuć. Bardzo dobra książka, czekam na dalsze losy Dzieci Imperatora. 
9;Ogólnie to jest taka sama historia tylko opisana tak jakby oczami drugiego głównego bohatera czyli Edwarda. Według mnie książka jest o wiele lepsza niż pierwsza część czyli Zmierzch. 
5;Nie nie i jeszcze raz nie! Książka jest przewidywalna idzie się domyślić jak potoczy się dalej, bardzo ciężko mi było do niej wrócić. Dobre dla nastolatków... 
5;Słowacja - kraj jakże nam bliski odległościowo, ale mentalnie, religijnie i światopoglądowo jakże różny od naszego przedmurza chrześcijaństwa.  Książka Weroniki Gogoli przedstawia nam zarówno historię tego całkiem młodego Państwa w serii Sulina. No ale cóż niestety ja nie dowiedziałem się niczego nowego, nic mnie nie zaskoczyło, za dużo Polski w tej książce o Słowacji, za dużo Bratysławy i chyba za dużo historii bez powiązania z teraźniejszością bądź też procesami społecznymi. Autorka niestety muska każdy z tematów bardzo powierzchownie, dlatego też czytelnik jest mocno zdezorientowany. A to Madziaryzacja Słowacji, to jedziemy na Orbana, a to Tiso - to wiadomo Hitler i zło, a to Meciar - trzeba dorzucić swoje potępiające trzy grosze. Mało obiektywna, mało pokazująca, niezbyt zasługująca do bycia częścią Suliny. Napisana z perspektywy osoby ze stolicy, a sami wiemy, że to praktycznie nigdy nie wychodzi. 
8;WOW! Co to jest za książka!? Musicie, po prostu musicie ją przeczytać. Już dawno nie przeżyłam tak wielu emocji i palpitacji serca podczas czytania.  Od pierwszych stron całą sobą weszłam w mroczny klimat i historię, która jest przemyślana i dopracowana od początku do końca. Akcja rozwija się w zawrotnym tempie, przez co naprawdę trudno jest się od niej oderwać. Czytelnik wraz z główną bohaterką odkrywa tajemnice jej dzieciństwa i przeklętego domu.  Myślę,że mogę zdradzić niezwykle ciekawy zabieg literacki jaki zastosował autor, a mianowicie motyw książki w książce... Dla mnie to istna rewelacja i ogromny powiew świeżości, którego tak bardzo poszukuję w książkach. Jestem zachwycona historią jaką stworzył autor, a zakończenie dosłownie mnie zmiotło z powierzchni! Powiem tak, Riley Sager zrobił ze mną to co tylko chciał. Dałam się zwieść w każdy ślepy zaułek i nigdy bym się nie domyśliła tego gigantycznego twistu na koniec. Brawo i jeszcze raz brawo! Dla tych, którzy boją się,że to jest to horror, uspokajam,że występują tutaj jedynie "creepy" momenty, które dodają dreszczyku emocji i wspaniale budują klimat powieści. Myślę,że ta historia zasługuje na ekranizację w kinie. Znajdziemy tu nie tylko wartką akcję, ale także możemy zajrzeć głębiej w ludzki umysł i odkryć jak wiele potrafi nasza psychika. To wyjątkowe studium przypadku ludzi, których dotknęła tragedia w wielu aspektach życia. Nie zastanawiajcie się nawet, biegnijcie ją czytać! PS. Lepiej zostawcie zapalone światło w sypialni po lekturze :) 
6;Zakończenie takie że człowiek żałuje czasu spędzonego na czytaniu... 
5;Nic szczególnego. Można przeczytać, ale bez efektu wow. 
8;"Jak zawsze w grudniu" to książka, której nie da się zapomnieć! Głęboko poruszająca historia, która zostanie ze mną na długo.   Josie jest jedną z nielicznych osób, która nie czeka na święta. Przez tragedię, która wydarzyła się w tym okresie lata temu, nie potrafi cieszyć się z nadchodzących świąt Bożego Narodzenia.   Tradycyjnie, jak co roku pisze list, który nigdy nie dotrze do odbiorcy i nie zostanie przeczytany. W tym roku list Josie niespodziewanie zaprowadza ją do Maxa i od tej chwili już nic nie jest takie samo.   "Jak zawsze w grudniu" to poruszająca opowieść, która chwyciła mnie za serce. Szczególnie skupia się na utracie bliskich osób i uczuciach.   Początkowo byłam zachwycona, jednak później historia poszła w innym kierunku, niż się spodziewałam i mniej mi się podobała. Natomiast przełom nastąpił, zmierzając ku końcowi i byłam zszokowana, w jakim kierunku zmierza ta opowieść!   Całościowo książka mnie bardzo poruszyła, a przez zakończenie wylałam morze łez! Myślę, że jeśli również po nią sięgnięcie to będziecie mieć podobne odczucia.   Uważam, że historia Josie i Maxa jest piękną, a zarazem najsmutniejszą świąteczną książka, jaką kiedykolwiek czytałam.   "Jak zawsze w grudniu" bardzo polecam, ale nie jest to książka w klimacie magii świąt z humorem. Jest zdecydowanie lekturą, która zmusza do refleksji i przy której nie może zabraknąć chusteczek. 
9;Miałam już przyjemność zetknąć się z twórczością Daphne du Maurier. I byłam pełna zachwytu i zadowolenia. Zastanawiałam się, czy ta dobra passa będzie kontynuowana. I już wiem, że autorka spełniła moje oczekiwania. Przeżyłam miłe i ciepłe chwile, biorąc udział w kolejnej przygodzie, w towarzystwie znakomitych bohaterów.  Bohaterką powieści, jak już wskazuje sam tytułu, jest kobieta. Piękna i subtelna, intrygująca i niebezpieczna. Jakie jest jej prawdziwe oblicze? Nieodgadnione i nieodkryte, pełne tajemniczości i sprzeczności. Kuzynka Rachela wychodzi za mąż za Ambrożego. Zawitał on do Włoch, aby poprawić swój stan zdrowia. W Anglii zostawił kuzyna, swojego dziedzica, młodego i zagubionego, Filipa Ashleya. W czasie pobytu u kuzynki stan zdrowia Ambrożego się pogarsza. W często pisanych listach skarży się na swoje samopoczucie. Popada w obłęd, traci pamięć i podejrzewa, że jest podtruwany przez małżonkę. Młody dziedzic wybiera się do wuja, ale jego przyjazd jest spóźniony, wuj umiera. Niebawem Rachela zjawia się w posiadłości Filipa. Czyżby oczekiwała majątku po zmarłym mężu? A może chce poznać okolice, którymi Ambroży tak się przy niej zachwycał i które tak pięknie opisywał? Zastanawiające …. Ale Filip będzie z jednej strony zauroczony kuzynką, a z drugiej będzie postępował z nią ostrożnie, nie wiedząc, czego może po niej oczekiwać … Nie zdradzę więcej, oczekuję, że ciekawość sprawi, że sami odkryjecie prawdziwe oblicze Racheli. Liczę, że będziecie potrafili jednoznacznie stwierdzić, że to postać czysta i krystaliczna czy też zła i obłudna. Ja nadal mam wątpliwości i nie wiem, które jej oblicze było prawdziwe, nadal nie potrafię szali swoich odczuć przechylić w jedną ze stron.  Moja kuzynka Rachela to wzruszająca i pełna emocji opowieść o miłości, zdradzie i trudnych wyborach życiowych. Nie brakuje w niej chciwości i zazdrości, ale też ze stronic tej powieści delikatnie spogląda na nas subtelna i kojąca namiętność i pożądanie. Ale takie czyste i nieskalane, że aż serce się raduje, gdy takie obrazki przewijają się nam przed oczami. Delikatne trącenie dłonią czy skradzione spojrzenie wywołuje rumieńce i pąsy. Można się w takim czystym i delikatnym spektaklu zasmakować i zatracić, tak pięknie utonąć w obłokach niespełnionych marzeń.  Autorka bawi się z nami, prowokuje nas i wabi na każdym kroku. Od tej lektury nie sposób się uwolnić, czytelnik się w niej zatraca. Ta spokojna i stonowana akcja, intrygująca fabuła, pełna niespodzianek i celowych niedopowiedzeń. Wyraziści bohaterowie, z nutką tajemniczości, nie do końca przez nas poznani. Czy można oczekiwać więcej? To aż nadto.  Mistrzowska kreacja z bogatym wachlarzem emocji. I prawda, która nas ominie szerokim łukiem … I pozostające z nami pytanie: kim naprawdę była Rachela? Wyrafinowaną i chciwą wdową, czystą i nieskalaną kobietą czy kuzynką opłakującą zmarłego męża … A to wszystko zamknięto w pięknie zdobionym wydaniu, w twardej okładce ze złotymi zdobieniami. Takie wydanie robi ogromne wrażenie na czytelniku.  Znakomita na prezent, okazji w najbliższych dniach nie będzie brakować …  Obowiązkowa w domowej biblioteczce, takich perełek nie może tam zabraknąć! 
7;czytało mi się zaskakująco dobrze i łyknęłam z przyjemnością. Aż sama się sobie dziwię, bo z opisu obawiałam się że będzie gorzej :-) 
9;Neon to seryjny morderca, który miejsca zbrodni zdobi iluminowanymi instalacjami z ciałem ofiary w roli głównej. Na jego tropie był inspektor policji Matt Jackson, ale po zabójstwie jego żony, przez tego sprawcę, traci sens życia. Aby zakończyć swój żywot wynajmuję płatnego zabójcę. Lecz los, podsuwa mu dodatkowe informacje odnośnie śledztwa i Jackson, chce dalej żyć aby odnaleźć mordercę. Postanawia wejść w układ z płatnym zabójcą i proponuję swój majątek za śmierć Neona. Czy ten układ może się sprawdzić?  NEON to rasowy thriller psychologiczny ze zdumiewającym zakończeniem! 🤯 Takie książki lubię najbardziej! Nieco że trzyma w napięciu, to na dodatek wbija w fotel.  Gratuluję autorce pomysłu na fabułę, bo zdołała połączyć dwa wykluczające się „zawody”… Inspektor policji łączy siły z płatnym zabójcą, wspólnie szukają seryjnego mordercy. Wydawać by się mogło, że takie połączenie nie może się udać. A jednak! Autorka stworzyła wartką akcję i sprawiła, że bardzo ciężko odłożyć tę powieść. Główne postacie, wyważone i bardzo realne. Co najfajniejsze od samego początku wiemy kto jest mordercą 🤭. Ale i tak czujemy podekscytowanie i kibicujemy bohaterom do rozwiązania sprawy. Brawa za osadzenie płatnego zabójcy w roli kobiety. Zabieg nieczęsto spotykany, ale tu sprawdzi się fenomenalnie! 
8;itajcie, jaką macie pogodę? Nam obiecali słonko, a jest.... no słońce jest zawsze jednak tym razem za kurtyną chmur i mgły. Bardzo nie lubię takiej jesieni... Natomiast na taki paskudny, mokry dzień mam dla Was fajną przygodówkę z historią w tle od @wydawnictwomuza Jeśli macie ochotę pobyć na chwilę jak Indiana Jones zabierajcie się do czytania!  Krzyż Pański to kolejna książka Leszka Hermana, kolejna bazująca na historii i niesamowicie wciągająca.  Londyńskie archiwum przechodzi swego rodzaju inwentaryzację, gdy pracownicy natrafiają na dwa toporne kufry wiedzą, że to dopiero początek tej historii lub może szczęśliwy koniec podróży kufrów i trafienie do odpowiednich rąk. Po raz kolejny pojawiają się bohaterowie z innych powieści, historia kufrów dotyczy rodziny Igora i oczywiście nic nie staje się przez to prostsze do rozwikłania😁 Karen, siostrzenica Igora, bardzo wkręca się w rodzinną, pogmatwaną historię chcąc wspomóc swoją babcie prawowitą spadkobierczynię kufrów.  Książka pod względem historycznym to majstersztyk, autor włożył dużo pracy by sięgnąć do najdalszych jej zakątków i podać ją w bardzo przystępny sposób. Opisy kamienic Alei Ujazdowskich dla mnie rewelacja zaczęłam szukać jak wyglądały przed wojną i czym żyła Warszawa przed 1 września. To świetna książka dla fanów takiej literatury, o zapachu pożółkłych stron pamiętnika, kurzu na zastawie, osobiście uwielbiam takie klimaty jednak jeśli ktoś nie lubi szperania w historii będzie się nudził przy tej lekturze. Polecam dla spragnionych przygód ❤️ ~Mimbla 
6;Kolejna polecajka od D., która jako fanka Mroza zdecydowała, że musi mnie dokształcić 😉 „Nieodnaleziona” to moja pierwsza styczność z piórem Mroza. Nie popłynęłam na fali Chyłki, dlatego można powiedzieć, że jestem trochę opóźniona. Muszę przyznać, że książkę dosłownie się połyka. Fabuła gna na łeb na szyję, nie można się nudzić, nieustannie czujemy ciarki niepokoju, a jednocześnie sami pragniemy jak najszybciej poznać rozwiązanie całej zagadki. Główny bohater, Damian Werner, początkowo wydaje się być osobą miałką, ale bardzo szybko okazuje się, że w sytuacji kryzysowej chłopak potrafi wykazać się inicjatywą. Bardzo go polubiłam, gorąco mu kibicowałam i zasmucał mnie jego los. Drugą bohaterką jest Kasandra. Bogaczka, wyższa sfera, niemal szlachta, a jednocześnie ofiara domowej przemocy. Jej rozdziały czytałam z trudem, zaciskając zęby miałam nadzieję, że nadejdzie dla niej pomoc. Losy obojga krzyżują się gdy Damian wpada na trop swojej zaginionej narzeczonej. Naprawdę niesamowicie podobał mi się system wskazówek i podpowiedzi dla Damiana, był kreatywny i bardzo zaskakujący. Z minusów to… ilość plot twistów. Autor w pewnym momencie trochę popłynął i jak dla mnie przesadził z niektórymi wątkami, ale nie mogę się doczekać, aż przeczytam kolejny tom. Wciąż zostało wiele tajemnic do odkrycia. ~Idris 
6;Za książkę dziękuję @wydawnictwo.kobiece „Przeklęte przedmioty” to pięknie wydana książka o… przeklętych przedmiotach! To typowa książka dla zabicia czasu. Nie sądzę byście się nią nieustannie zaczytywali, ale z pewnością odczujecie przyjemność z lektury. Ciekawie wypisane rubryczki przedmiotów, które pozwalają na dokładne określenie skąd wziął się dany przedmiot i gdzie obecnie przebywa, przy tym poznajemy ich krwawe dzieje… Naprawdę warto sięgnąć, tak dla rozrywki i paru naprawdę fajnych ciekawostek. Jasne, prawdopodobnie po jakimś czasie zapomnicie, ale myślę, że książka jest szczególnie przyjemna dla fanów historii, dla pisarzy, którzy potrzebują czegoś do swojej historii czy po prostu dla fanów odrobiny grozy! ~Idris 
5;Okładka sugeruje zawartość wyłącznie w temacie jakimi my, Polacy, jesteśmy turystami. Tymczasem na końcu pozycji dowiadujemy się, co myślą o nas, naszym kraju, zagraniczni turyści. I to jest plus tej książki. Dodatek o wyjazdach incentive - również na plus. 
10;Dawno nie czytałam tak dobrej sagi o mafii. Doskonała, bardzo polecam wszystkie 3 części. 
8;"Mimo ogromu obowiązków chyba po raz pierwszy w życiu czuję się naprawdę wolna. Wreszcie niezależna i samodzielna. Nie ma śladu po zahukanej Milenie, która oporządzała pedantycznego męża i robiła zakupy za wydzielane co tydzień pieniądze." Malwina po wydarzeniach z poprzedniego tomu na nowo odbudowuje swoje życie, ale niestety na drodze kobiety pojawiają się kolejne kłopoty, dlatego gdy otrzymuje ofertę prowadzenia ekskluzywnego klubu erotycznego, zgadza się.  Czekałam na kontynuację "Klubu Pana G." i muszę powiedzieć, że się nie zawiodłam, i mimo, że ta część jest odrobinę bardziej przewidywalna, to i tak się broni, jest równie gorąco i ekscytująco. Ta seria to klasyczne erotyki, więc sama fabuła nie jest tutaj aż tak istotna, chociaż nie ma jej w sumie nic do zarzucenia, za to bardzo podobało mi się to jak autorka przedstawiła tutaj postacie kobiece, które są silne, niezależne i nie wstydzą się mówić głośno o tym czego pragną. Jeśli chodzi natomiast o sceny seksu to jest ich naprawdę dużo, zarówno język jakim posługują się bohaterowie jak i same opisy są dosadne i obrazowe, ale takie są prawa tego gatunku, więc absolutnie nie uważam tego za wadę. "Klub Pani M." to nie jest lektura dla każdego, ale jeśli lubicie tego typu literaturę i jesteście fanami autorki, to gwarantuję, że nie będziecie rozczarowani. 
6;Po kilku próbach z wcześniejszymi tytułami o dziwo przez tę książkę przebrnęłam bez szwanku :). Autorka co prawda nie pisze w swoich esejach-wykładach niczego o czym czytelnik nie wie, to raczej tematy ogólnie nam znane, niemniej jakoś to wszystko razem zebrane stanowi ciekawe kompendium wiedzy z rożnych dziedzin o otaczającym nas świecie i zjawiskach wokół. Polecam bo czyta się szybko i dobrze napisana, zrozumiale przede wszystkim. ;) 
9;Moi kochani, przychodzę do Was z kolejną propozycją czytelniczą 😍. Dzisiaj wraz z autorką @paulina_cichecka zabieram Was w "Podróż poślubną".  👰💞 Magda i Robert są świeżo upieczonym małżeństwem. Zanim poznała swojego męża, mając 23 lata, straciła rodziców w wypadku samochodowym. Szukała miłości, w końcu ją znalazła. Wydaje się, że Robert jest pod każdym względem "idealnym facetem", który zdobywa serce Magdy. Wkrótce się pobierają, są szczęśliwymi nowożeńcami. Gdy wyjeżdżają w podróż poślubną do Chorwacji, do urokliwej miejscowości Split, dochodzi między nimi do kłótni. Magda postanawia odreagować i idzie popływać. Nagle kobieta zaczyna się topić, na pomoc rusza jej Franek, polski turysta z Krakowa, który przyjechał na urlop. Ratuje kobiecie życie. Zaczynają się bliżej poznawać i zaprzyjaźniają się. Magda jest architektem, gdy dowiaduje się, że przyjaciel Franka ma problem ze znalezieniem dobrego architekta, który mógłby zaprojektować drugi hotel, postawia mu pomóc. W ten sposób, móc choć trochę, spłacić dług wdzięczności wobec Franka za uratowanie życia. Pomysł wyjazdów Magdy do Krakowa nie podoba się jej mężowi, który skrywa przed nią pewną tajemnicę... Aby móc się dowiedzieć, więcej musicie przeczytać książkę 😉.  👰💞 Czy, idealne małżeństwo Roberta i Magdy przetrwa? Jakie, tajemnice skrywa Robert? Czy, z przyjaźni pomiędzy Magdą, a Frankiem narodzi się coś więcej? Czy, jako przyjaciel pomoże jej przetrwać najgorszy moment w życiu? Odpowiedzi znajdziecie w książce 😉.  👰💞 Podróż poślubna czytałam bardzo szybko, ponieważ została ona napisana w przyjemny sposób dla czytelników. Akcja toczyła się bardzo szybko i dobrze. Autorka prowadziła nas przez malownicze krajobrazy miejscowości Split oraz przepięknego Krakowa. Kreacje bohaterów zostały stworzone znakomicie, za co należą się wielkie 👏 dla @paulina_cichecka oraz za tematy poruszone w książce takie jak: samotność, małżeństwo na "pozór szczęśliwe" czy zdrada. Osobiście nie polubiłam postaci Roberta, który miał wspaniałą żonę, a niestety zachował się do niej jak ostatni "dupek", który od początku małżeństwa kłamał, do tego był egoistą. Bardzo polubiłam postać Franka, z którym Magda ostatecznie odnalazła "szczęście", Jolę przyjaciółkę Magdy, która ją wspierała i pomagała. Myślę, że, jeśli lubicie powieści obyczajowe o miłości, z tajemnicami w tle, to jest to idealna propozycja na te długie wieczory 😉. P. S. Czekam na kolejną część książki oraz kolejne książki Pani @paulina_cichecka. 
10;Znacie twórczość Kathryn Croft? Ja tak i to jest kolejna powieść tej autorki, która wciągnęła mnie na maksa. Abby i Rob to młode małżeństwo. Niedawno przeprowadzili się do Londynu. Na zajęciach pilates Abby poznaje Siennę i wkrótce zostają przyjaciółkami.  Ich mężowie też polubili się.  Podczas wspólnego wieczoru Sienna wpada na pomysł , by zamieniły się mężami na jedną noc. Czarujący Greg spędzi noc u Abby, a Rob zostanie u Sienny. Mężczyźni mają spać w pokojach gościnnych, bo nie ma mowy o zdradach. Plan Sienny dochodzi do skutku, bo alkohol zrobił swoje tej nocy. Skutki tej nocy są fatalne w skutkach. Mężczyźni osuwają się od swoich żon, ale prawdziwe problemy zaczynają się, gdy Sienna informuje Abby i Roba, że Greg zniknął. Co się stało? Czyżby przygniótł go ciężar tajemnicy? Sienna robi wszystko, by dowiedzieć się co zaszło między Abby a jej mężem. Czy przyjaźń kobiet przetrwa?  "Nie ten mąż " to historia o zamianie mężów, a z tego wynikną same kłopoty i problemy. Wciągnęła mnie ta książka.  Kłamstwa, intrygi sprawiły, że czytałam tę powieść z wielką ciekawością. Autorka zapewniła mi prawdziwy rollercoaster emocjonalny. Całą powieść zastanawiałam się, o co chodzi? Kto kłamie? Kto zaplanował tę intrygę?  Podczas czytania nie można nikomu ufać. Zakończenie książki zaskoczyło mnie i pokazało, że pozory mylą.  Świetny thriller, który trzyma w napięciu do samego końca.  Będę z niecierpliwością wyczekiwała na kolejne powieści tej autorki. Warto przeczytać. Polecam! 
9;Znacie to uczucie, kiedy wracacie do serii, którą pokochaliście czytając Wattpada i w końcu możecie namacalnie ją dotknąć, przeczytać w innej formie niż elektroniczna? Pamiętacie Bladea? Tak, tego wielkiego motocyklistę, który nie chciał zostać niańką i wpadł, jak śliwka w kompot za sprawą pięknej i wartościowe kobiety? Przyszła pora na kolejnego z braci, miłość bywa zaraźliwa, o czym przekona się zatwardziały i zraniony mężczyzna. Jestem fanką powieści Anny Wolf, dlatego też każda nadchodząca premiera jej powieści budzi we mnie radość, ekscytacje, a także niecierpliwość. Czy „Storm” spełni wszystkiego moje oczekiwania? Główną bohaterką książki „Storm” jest Summer Sinclair, to młoda kobieta, która nie ma lekko w życiu. Stara się łączyć koniec z końcem nie tylko dla siebie, ale także dla swojego czteroletniego syna. Jest samotną matką, dlatego tak walczy o to by mieć godną pracę, a kiedy jej szef próbuje zmusić ją by świadczyła mu usługi seksualne w zamian za możliwość dalszej pracy posyła go do stu diabłów. Postąpiła słusznie, ale co teraz z nią i jej dzieckiem? Całe szczęście ma rodzinę, na którą można liczyć, może zatrzymać się u kuzynki, dopóki nie ułoży sobie życia na nowo. Nigdy nie przepadała za Jackson, wiąże się z nim wiele wspomnień, wszystko jest związane z pewnym mężczyzną, jednak nie ma wyjścia. Summer ma nóż na gardle, wie, że będzie ciężko, jednak jest zmuszona podjąć to ryzyko. Nie chce spotkać się z prezesem Storm Raiders, jednak jest to nieuniknione i dzieje się to szybciej niż by sobie tego życzyła. Knox okazuje jej dobre serce i pozwala zamieszkać z małym u siebie, pomaga także znaleźć pracę, wszystko się układa do czasu, kiedy staje twarzą w twarz z Dante. Czy mężczyzna dowie się prawdy? Czy stanie na wysokości zadania? Czy dla tego uczucia była jeszcze nadzieja, ona ponoć umiera ostatnia. „Storm” jest powieścią nie tylko głównych bohaterów, ale także przedstawia pewną wartość, mówi o tym, jak ważne jest mieć blisko przyjaciół, którzy stają się dla siebie rodziną. O tym, że rodzinę się chroni i jej ufa, w tym przypadku chodzi o Storm Raiders. To napakowani testosteronem po brzegi faceci, którzy maja własny kodeks, co oznacza, że kiedy trzeba potrafią powiedzieć sobie parę słów szczerości, a także dać po pysku, by dojść do porozumienia. Główni bohaterowie niosą na barkach potężny bagaż, z którym muszą się mierzyć każdego dnia, nie są jednak ze sobą szczerzy, co prowadzi do wielu nieprzyjemnych sytuacji. Autorka wskazuje tutaj na to, że czasami najtrudniejszym i największym przeciwnikiem jesteśmy dla siebie sami. Zarówno Dante, jak i Summer są bohaterami twardymi, trudnymi i potrafiącymi walczyć o to, w co wierzą. Dla niej najważniejszy jest syn i jest gotowa wydrapać nie tylko oczy w jego obronie, jest dobrą matką. Czy bolesna przeszłość okaże się na tyle trudna, że nie będą w stanie otworzyć przed sobą serc? Anna Wolf potrafi przelać wiele emocji na papier, ukształtować je, nadać formę i rozrysować historię, którą nie sposób będzie odłożyć na bok. 
9;Jak pięknie Anna Gacek przeprowadza nas przez początek lat 90. Ukłony za ogrom pracy!!!  Tego się nie spodziewałam, że książka o muzyce, modzie, kinie, czy telewizji tak mnie olśni. Jestem zachwycona tym ile nieznanych mi faktów autorka opis l w książce. Jako fanka Pearl Jam jestem wdzięczna za zwrócenie uwagi na to co umyka nam słuchaczom przy dźwiękach ulubionych piosenek.   Podczas czytania włączałam sobie utwory opisywanych lat, oglądałam z uważnością teledyski, szukałam w sieci zdjęć gwiazd lat 90. To ogromny atut, ta praca własna jaką musi wykonać czytelnik, aby na 100% wejść w klimat.   Cudownie było po przeczytaniu kolejnych rozdziałów biec do domowników i opowiadać im fragmenty książki zaczynając słowami " A wiesz, że....". Cały czas chciałam podążać śladami bohaterów książki. Poznawać kolejne fakty z życia Kurta, Madonny, Moss czy Eddiego 😍.   To co mogę wskazać jako minus, to przenikanie się wątków. Czasem trudno było mi połapać się w przejściach. Ale finalnie zawsze wchodziłam do dobre tory.  Już nie mogę się doczekać kolejnej części, znów będę czytać w każdej wolnej chwili, oglądać zdjęcia i wsłuchiwać się w zapomniane dla niektórych piosenki, cudnych lat 90.   Gratuluję wspaniałego debitu!  Ocena 1-10: 9  📖 Za książkę dziękuję Wydawnictwu Marginesy 
5;Początek mnie wciągnął. Sprawnie pociągnięty, ciekawy temat. Do momentu nawiedzeń, spotkania z Jezusem ....To już nie moja bajka. A mogło być tak ciekawie... 
10;Kto zna serię "Niebezpieczny trójkąt" Ten wie, że autorka lubi zaserwować nam niebanalne historie. No i znowu pokazała swoją twarz i charakter. Jeśli myślicie, że dostaniecie kolejny erotyk napompowany seksem, to się rozczarujecie, bo seksu to tu nie znajdziecie.    Historia pokazana z perspektywy dwójki bohaterów, co podkręca klimat.  Lea (Pati) - to młodziutka 19-latka, która całe swoje dzieciństwo spędziła w Holandii, gdzie mieszkała z rodzicami. Jednak nastał dzień rozłąki matki z ojcem i tak znalazła się w Polsce.  Ciężko było jej się zaaklimatyzować w nowym miejscu, nowej szkole gdzie była wyśmiewana za imię i nazwisko. Gdyby wiedzieli, kogo jest córką. Bariera językowa również doskwierała, ale w tym wszystkim poznała Lucy, która się z nią zaprzyjaźniła. I tak doszły do momentu studiów, gdzie wspólnie wyjeżdżają do Szczecina. Rodzice kupili im mieszkanie, w którym będą mieszkały z bratem Lucy i platoniczną miłością głównej bohaterki. Dziewczyny już podczas pierwszej imprezy wpadają na szalony pomysł i przez przegrany zakład Lea będzie musiała iść pracować na stację benzynową, chociaż nie musi, bo jest córką znanego miliardera producenta win Santi. I tutaj akcja nabiera tempa. Przyjdzie jej pracować z tajemniczym mężczyzna w okularach przeciwsłonecznych, który groził jej w klubie.  Kim jest? Co ukrywa za ciemnymi szkłami?  Książka, jakiej do tej pory nie czytałam. Pomysł ciekawa a fabuła dynamiczna. Chyba nie znam drugiej takiej pokręconej historii. Oczywiście w pozytywnym znaczeniu.  Sroki okładkowe mogą się pomylić co do książki, na pozór wygląda na grzeczną i spokojna. No po prostu nie oddaje emocji, jakie towarzyszą lekturze. Na pierwszy rzut oka może wydawać nam się, że zaiskrzy i będzie gorący romans, ale to, co ich połączy, będzie inne.  Jak myślicie, kim jest tajemniczy przystojniak? Co skrywają jego oczy? Czy głównej bohaterce uda się poznać tajemnice?    Ja po prostu mam ochotę Kamile udusić za zakończenie. Czekam już na kontynuację 
7;🌺 Recenzja 🌺  Olivia Santos pracuje w firmie Dylana Clarka już jakiś czas. Oboje za sobą nie przepadają, jednak każde z nich ma ku temu dobry powód. On nie lubi wiecznie stukających szpilek i spóźnialstwa kobiety. Z kolei ona uważa swojego szefa za gbura, który często zmienia partnerki. Lecz Dylan nie może jej zwolnić, bo Olivia jest za dobra w tym co robi i mogłaby stać się dla niego trudnym przeciwnikiem. Sytuacja trochę się zmienia po jednej sytuacji w klubie, gdzie oboje się spotykają. Dylan będzie zabierać kobietę na wyjazdy służbowe, co wcześniej nie miało miejsca, ale jak wszyscy wiemy, taka nienawiść może zmienić się w coś innego.  Sięgając po „Szpilki z Wall Street”, już coś o nich słyszałam. Jednak postać Olivii przerosła moje oczekiwania. Ta silna i zdecydowana kobieta, nigdy nie dawała wejść sobie na głowę, nawet własnemu szefowi. Nie wynikało to z jej arogancji czy braku szacunku, a bardziej tego, że znała swoją wartość, jak i tego co robi w swojej pracy. Muszę przyznać, że jej słowa i żarty na długo pozostaną w mojej pamięci. Jej szpilki i ich słuchanie „weszło” również i do mojej głowy. Dylan doskonale zdawał sobie sprawę z tego, że jeśli zwolni Oliwią z pracy, to szybko stanie się ona jego największą konkurencją. Tak, więc musiał zgadzać się na jej drobne błędy. Sam nie był idealny, a jego zachowanie momentami zostawiało dużo do życzenia, to wiedziałam, że za tym wszystkim coś się kryje.  „Szpilki z Wall Street” to książka, której w ostatnim czasie bardzo potrzebowałam. Humor jaki nadała tej książce autorka, był mi bardzo bliski, przez co świetnie się przy niej bawiłam. Dylan i Olivia to dwójka bohaterów, którzy od samego początku zyskali moją sympatię. Świetnie czytało mi się o ich słownych przepychankach w pracy. Ich relacja nie była wymuszona, ani nie postępowała zbyt szybko, co naprawdę bardzo cenię w książkach. Coś jest w sformułowaniu, że przeciwieństwa się przyciągają, a Olivia i Dylan są dobrym tego przykładem.  Styl autorki był bardzo przyjemny, przez to nawet nie czułam, że jest to debiut. To bardzo zabawna historia i momentami urocza, jednak nie brakuje w niej też tych troszkę trudniejszych momentów. Tak jak i w naszym życiu, tak i w życiu bohaterów zdarzały się lepsze i gorsze chwile. W tym wszystkim najważniejsze jest to, aby potrafić sobie z nimi poradzić, lub znaleźć osobę, która nam w tym pomoże.  Jestem bardzo ciekawa kolejnych książek Igi Daniszewskiej, po które na pewno sięgnę. Gratuluję bardzo udanego debiutu i już się nie mogę doczekać na kolejną historię. 
9;Poruszająca historia przyjaźni dwóch kobiet. Historia również o wyborach życiowych i ich konsekwencjach, i tym co w życiu najważniejsze miłości I rodzinie. Polecam 
9;Rita i Daniel znają się od dawna, mieszkali po sąsiedzku, a ich matki się przyjaźniły (zresztą do tej pory mają z sobą kontakt). On jej szczerze nie cierpiał, była jego rudą zmorą, dla niej był koszmarem, a jednocześnie chłopakiem, do którego wiele czuła. Mijają lata, w życiu obojga wiele się zmienia. Daniel znany jako Danny osiągnął sukces wraz z zespołem Płomienie, w którym grał. Rita prowadzi klub, ma męża (a przynajmniej na papierku, bo fizycznie nigdzie go nie ma) i masę problemów, o których nie chce nikomu mówić. Kiedy Daniel wraca po latach, w rodzinne strony jest zszokowany, jak wiele zmian zaszło. Jego rodzice się rozwidli, a jego matka zamiast w jego rodzinnym domu mieszka w jakiejś klitce. Rita wyrosła na piękną kobietę i to z charakterkiem, na dodatek jest pełna tajemnic, a jego zaczyna do niej ciągnąć. Nic nie jest takie, jakby się spodziewał. Jakie tajemnice skrywa Rita? Co połączy ją i Daniela? Czy mężczyzna odnajdzie się w rodzinnym mieście?  Historia, jaką znalazłam w książce, była ciekawa i wciągająca. To historia o miłości, ale również o dzieciństwie, któremu daleko było do ideału, które znacząco wpływa na bohatera po latach, o nieudanym małżeństwie, rozwodzie rodziców, powrocie po latach do rodzinnego miasta. Książka z dość szybką akcją, ciekawymi zwrotami, zaskakującymi tajemnicami. Czytało się ją szybko, a podczas czytania towarzyszyło mi wiele emocji.  Bohaterowie dość dobrze wykreowani, mający wady i zalety, a dzięki temu realistyczni. Rita jest młodą kobietą, która sporo już przeszła. Mąż zniknął, zostawiając ją z niemałymi problemami, jednak ona nie zamierza się poddać. To kobieta silna, momentami zadziorna, odważna. Osobiście ją polubiłam. Daniel wyjechał i zrobił karierę. Teraz powrócił po latach i jest mocno zaskoczony tym, co zastaje w rodzinny mieście. Rita – rudzielec, którego nie znosił w dzieciństwie, bardzo się zmieniła, a on im częściej z nią przebywał tym, bardziej zmieniał zdanie. To bohater, który ma za sobą ciężkie dzieciństwo, niełatwy charakter, jest uparty, czasem zbyt bardzo. Trzeba go poznać, żeby ocenić.  „Nasza melodia” to książka, która zdecydowanie mi się podobała i z wielką przyjemnością polecam.  Recenzja pojawiła się również na moim blogu - https://anka8661.blogspot.com/2021/11/wydawnictwo-novae-res-ksiazka-pt-nasza.html 
9;Dziś pragnę Wam przedstawić rewelacyjny debiut, przy którym świetnie się bawiłam. Tak, jest tu mafia, ale jest i Polska, i góry, i Zakopane. O jakiej książce mowa? „Czarne i białe” autorstwa Liliany Więcek to powieść, która z dumą gości na mojej półce. Świetnie oddany klimat góralskiej rodziny, ich życia, problemów, naleciałości, korzeni, z których się wywodzą. Ta powieść jest czymś zupełnie innym, przybliża nam problemy typowej rodziny, walkę głównej bohaterki między sprostaniem oczekiwań, a tym, czego sama pragnie. O czym opowiada książka? Główną bohaterką powieści pt. ,,Czarne i białe” jest Maja Goclon. Kobieta ma dwadzieścia pięć lat i jest rodowitą góralką. Maja ma temperament i zna swoją wartość, jest zadziorna, uparta i niesamowicie pracowita. Jest jedyną córką w domu, przez co jej życie zdecydowanie nie należy do łatwych. W jej domu to ojciec wybiera partnerów swoim dzieciom, a kobietom przysługuje prowadzenie domu, wychowywanie dzieci, pielęgnowanie rodzinnych wartości. Nie każdej kobiecie to pasuje, zwłaszcza komuś takiemu jak Maja. Ona od życia oczekiwała znacznie więcej, była pełna pasji i chciała się rozwijać, dlatego też uczyła się, rozwijała zdolności językowe, które zdecydowanie pomagały jej prowadzić rodzinny biznes. Maja prowadziła jeden z pensjonatów, który prosperował całkiem nieźle, była w tym całkiem dobra w przeciwieństwie do braci, którzy byli nieco nieokrzesani. Podczas jednego ze wspólnych posiłków za sprawą decyzji głowy rodziny, kobiecie zostaje odebrane prawo zarządzania jej ukochanym pensjonatem na rzecz jednego z braci. W zamian otrzymuje podupadającą „Jagodę”, czuje się pokrzywdzona, jednak jest uparta i wytrwała, zdaje sobie sprawę z tego, że jedynie ona może ocalić to miejsce i przywrócić mu należytą renomę. Sporym zaskoczeniem są nowi goście zza granicy, którzy zawitali w jej progi. Ich aparycja zwiastuje kłopoty, także dla jej serca, a może właśnie przede wszystkim? Kim jest Michael Adams? Czy sprowadzi na nią kłopoty, czy spakuje walizki i wyjedzie, gdy jego rezerwacja dobiegnie końca? Mafiosi w górach? A jakże! „Czarne i białe” jest rewelacyjną książką i pierwszym tomem cyklu Góralka i mafioso, jest sporym powiewem świeżości w tak mrocznej i gangsterskiej tematyce. Liliana Więcek posiada świetny, dopracowany styl, stosuje zwroty góralskiej gwary, przez co można ten klimat poczuć na własnej skórze. Dodaje to sporo autentyczności i potrafi czarować czytelnika do ostatniej kropki. Autorka nie zapomina o dobrym humorze, który dzięki sarkastycznym wstawkom i sytuacją, które są zabawne potrafią rozładować napięcie. Zdecydowała się na to, aby przedstawić bohaterów książki w sposób autentyczny, dała im wiele wad, zalet, popełniali błędy, czy niesprawiedliwie traktowali siebie nawzajem. Dobrym przykładem było tutaj traktowanie Mai, była kobietą, a przez to, że nie miała męża, nie chciała „zakręcić się” wokół kogoś, kogo chciał dla niej ojciec, chciała się wykształcić i spełniać zawodowo, a nie w kuchni i zmieniając pieluchy, była w oczach rodziny gorsza. To z pewnością nie było właściwe, jednak pokazało jak wytrwałą i niezwykłą damą jest bohaterka. Kiedy zakończyłam czytanie „Czarne i białe” przygryzłam nerwowo wargę rozglądając się za kontynuacją. Uwierzcie mi na słowo, będzie Wam potrzebna. 
8;Po pierwszych 50-ciu stronach nie byłam zadowolona. Kot, który myśli...ale później jest po prostu świetna. Nie idziesz spać żeby czytać dalej. Po zakończeniu czułam się wstrząśnięta i zmieszana. Ale jak...chyba trzeba by było przeczytać jeszcze raz żeby sprawdzić czy wszystko się zgadza. 
8;Księżna Diana. Miłość. Zdrada. Samotność autorstwa Iwony Kienzler jest wznowioną biografią, która wyjdzie po raz kolejny nakładem Wydawnictwo Bellona. Diana, księżna Walii przez lata była osobą, która często znajdowała się na pierwszych stronach gazet. Jej życie uchodziło niemal za bajkę a wielu uważało, że Dianie Specner udało się złapać najlepszą partię w Europie. Po ślubie księżna Walii uchodzić zaczęła za ikonę mody i osobę, szalenie empatyczną, która na chorych spogląda sercem. A jaka była naprawdę kobieta, która została wybrana na żonę Karola? Czy miała jakieś wady? Jak wyglądało życie Diany jako księżnej? Szczerze powiedziawszy nigdy nie interesowałam się losami rodziny królewskiej. Nie ekscytowałam się ślubami synów Karola i Diany, nie śledziłam skandalów jakie od czasu do czasu wybuchały w tej rodzinie. Samą śmierć księżnej Diany pamiętam jak przez mgłę. Cóż, miałam wtedy siedem lat i interesowały mnie wtedy inne rzeczy. I gdyby nie zwykłe zrządzenie losu tak naprawdę nie sięgnęłabym po tę książkę. Nie żałuję… Naprawdę nie żałuję, że spędziłam z nią kilka chwil. Pomimo mojego ambiwalentnego stosunku do Windsorów książkę Księżna Diana. Miłość. Zdrada. Samotność uważam za niezwykle interesującą lekturę. Znalazłam w niej wiele ciekawych informacji nie tylko tyczących się księżnej Diany, ale także rodziny królewskiej. Co tutaj mam na myśli? Autorka postarała się opowiedzieć czytelnikowi w przystępny a zarazem ciekawy sposób o ,,trupach w szafie’’ angielskiej rodziny królewskiej. Wielkim walorem niniejszej książki jest bezstronność autorki. Książka pokazała, że Diana Spencer miała nie tylko zalety, ale też wady a jej ,,bajkowe’’ życie wcale nie było takie ,,bajkowe’’. Podobnie rzecz miała się z innymi bohaterami, które znalazły się w niniejszej książce. Autorka nikogo nie oskarżała za to jak potoczyły się losy pierwszej żony przyszłego króla Wielkiej Brytanii. W jak najbardziej uczciwy sposób stara się przekazać to co spotkało główną bohaterkę. Co więcej ostatni rozdział został poświęcony teoriom, które powstały już po śmierci księżnej i miały ,,wyjaśnić’’ przyczyny wypadku, w którym straciła życie. I muszę przyznać, że wciąż nie mogę nadziwić się ludziom -niektóre teorie były ,,z kosmosu’’. I to dosłownie. Księżna Diana. Miłość. Zdrada. Samotność to książka, która pokazuje, że królewskie życie wcale nie jest tak szczęśliwe i idealne jak kreują go media. To codzienna walka z ograniczeniami i uwierającym życie protokołem. Niniejsza lektura to wstrząsająca w miarę możliwości obiektywna historia kobiety, która miała to (nie)szczęście stać się księżną Walii. Oczywiście zachęcam do przeczytania tej lektury. Naprawdę warto. 
8;Pani Morton ma talent .. talent to zabierania czytelnika po raz kolejny w miejsca jakie już byli jako dzieci. Miejsca te są dojrzałą wersją tych z dzieciństwa. Dojrzałe wersje bajek, bajań, baśni, mitów. Właśnie takie są powieści Pani Morton. Tętnią życiem, magią, tajemnicą, poezją... Snują się cicho i otulają. Czyż nie wspaniale znów poczuć się jak dziecko czytające po raz pierwszy baśnie? 
7;Jedna z bardziej zawikłanych i skomplikowanych intryg kryminalnych w serii o Nastii Kamieńskiej. Bywało, że się nieco gubiłam w mnogości nazwisk, powiązań i koncepcji śledczych, ale Marinina doprowadziła swoją opowieść do finału z podziwu godną konsekwencją, rozwiązując zagadkę finezyjnie i bardzo logicznie.  Rzecz dotyczy śledztwa w sprawie śmierci młodego kierowcy zatrudnionego na planie filmowym w Moskwie oraz porwania towarzyszącej mu żony scenarzysty. Do akcji wkracza ekipa z Pietrowki z major Kamieńską na czele. Dużym utrudnieniem w prowadzeniu dochodzenia jest zmiana na stanowisku komendanta, w wyniku której wyrozumiałego i cenionego przez wszystkich Pączka Gordiejewa zastępuje dawny kolega ze studiów Anastazji- Afanasjew, słynący z zadufania i złośliwości. Bohaterka musi więc radzić sobie z nielubianym szefem i trudnym śledztwem i to w dodatku bez wsparcia nieobecnego chwilowo męża.  Oprócz typowego dla powieści kryminalnej opisu przebiegu dochodzenia autorka wprowadza tu jeszcze problem, z którym zmaga się każdy człowiek. Chodzi o tytułowe niezamknięte drzwi, czyli umiejętność odpowiedzi na pytanie: Czy rzeczywiście muszę być w tym miejscu, w którym aktualnie jestem? Czy znajdę w sobie odwagę do otwarcia drzwi, za którymi pojawiają się nowe możliwości i rozwiązania? Czy jesteśmy skazani na jeden model życia? A może tylko nam się tak wydaje?  Jestem bardzo ciekawa, jak potoczy się współpraca Kamieńskiej z irytującym Afonią i jakie decyzje dotyczące dalszej kariery zawodowej podejmie. Trochę już wiem, bo powieści Marininy ukazują się w Polsce nie po kolei.  To co podoba mi się w serii o Anastazji K. to ciekawie zaprezentowane portrety bohaterów. Sama główna bohaterka nabiera ostrości z tomu na tom, podobnie jak jej koledzy z dochodzeniówki, ale w każdej części pojawiają się inni bohaterowie, których autorka wnikliwie przedstawia, budując głębokie obrazy ludzi skrzywdzonych przez los, nieradzących sobie po pierestrojce, głęboko poranionych lub takich, którzy po prostu się pogubili na życiowej drodze.  Ja na pewno będę wracała do tej serii. tym , którzy znają major Kamieńską namawiać nie muszę, a pozostali niech sami spróbują. Radzę jednak zacząć od początku, aby poznać Anastazję na początku jej pracy w milicji i móc zaobserwować jej dojrzewanie. Polecam. 
10;Anastazja Klops po rzuceniu pracy w policji wyjeżdża na odludzie do swojej babci. Tam musi zająć się pensjonatem babci, która wdała się w romans i zostawiła wszystko na głowie niezdarnej wnuczki. Hubert Zapałka to wymagający, złośliwy i przystojny gbur, który co roku przyjeżdża odpocząć do przytulnego pensjonatu.  Od samego początku gra na nerwach Anastazji, a jeszcze los sprawia im psikusa. Śnieżyca odcina pensjonat od świata, a oni są skazani na siebie.  Wow!!! Genialna i klimatyczna książka, która wprawiła mnie w nastrój świąteczny.  Autorka umieściła akcję powieści w uroczym i klimatycznym pensjonacie. Bawiłam się rewelacyjnie, bo to historia pełna humoru. Bardzo dobra komedia romantyczna.  Jestem pod ogromnym wrażeniem tej historii, którą stworzyła autorka.  Świetni bohaterowie, którzy swoimi dialogami i zachowaniem rozbawili mnie do łez. Gwarantuję Wam, że ta książka sprawi, że uśmiech nie zejdzie z Waszych buzi. To jak chcecie poczuć magię świąt? Ja jestem zachwycona i oczarowana tą historią.  Nie mogłam od niej oderwać się.  Fenomenalna powieść.  Polecam gorąco! 
7;Jak ośmieszać nacjonalistów wszelkiej maści? Ano tak, jak Stomma, który mieszkając w latach 20. XX wieku na Litwie, udał się do tamtejszego urzędu po dowód tożsamości. Urzędnik wpisał jego nazwisko nie "po polsku" Stomma., ale "po litewsku" jako Stommas.   Na uwagę, że nazywa się Stomma, urzędnik odpowiedział, że to niedopuszczalne, bo w jęz. litewskim końcówka „a” oznacza rodzaj żeński. Wtedy Stomma wskazał na wiszący nad urzędnikiem portret prezydenta Litwy, który nazywał się Antanas Smetona. Urzędnik wpisał nazwisko tak, jak chciał Stomma….  A wieloetniczne Wielkie Księstwo Litewskie było dla wielu najlepszą szczepionką przeciw nacjonalizmowi, a raczej – nacjonalizmom wszelakim – o czym świadczą także te wspomnienia Stommy. A jeszcze można przytoczyć przykłady Czesława Miłosza, Pawła Jasienicy czy Józefa Mackiewicza. I zasmucić się, że jednak nigdy nie miał szans głoszony m.in. przez tego ostatniego program „krajowości”, czyli utworzenia za ziemiach dawnego Wielkiego Księstwa Litewskiego państwa kantonalnego na wzór Szwajcarii - gdzie różnorodność językowa nie stoi na przeszkodzie poczucia „szwajcarskości”.   Niestety, nacjonalizmy zainteresowanych narodów zniszczyły ten stan sprzed 100 lat, gdy Mickiewicz słusznie uważał za „Litwina” w sensie takiej właśnie „wyimaginowanej wspólnoty”…. 
9;Kolejna udana pozycja Tess Gerritsen. Wciąga już od pierwszej strony, trzyma w napięciu do samego końca, no i oczywiście zaskakuje rozwiązaniem wydarzeń. Jedyną wada tej książki jest to, że Jane Rizzoli została pokazana w inny sposób niż w innych częściach. Stała się trochę delikatniejsza, co osobiście nie przypadło mi do gustu. Zdecydowanie wolę ją jako silną policjantkę z poprzednich części. Mimo to zachęcam wszystkich do poznania nowych przygód Rizzoli i Isles. 
8;Naiwny romantyk? Szaleniec? Idealista? Chory umysłowo? Czy może Don Kichot swoich czasów, bezkrytycznie wierzący w dobro, piękno i szlachetne intencje ludzi? Kim był książę Lew Wilcek, który decyzją swojego ojca, arystokraty, chowany był w zamknięciu na otaczający świat. Poznaje go za sprawą literatury, filozoficznych traktatów, fotografii, czy wytworów sztuki, ale nigdy ten 33-letni mężczyzna nie opuszcza pałacu. Jego mentalność zdaje się tkwić w zamierzchłej epoce belle époque. Tymczasem trwa piekło II wojny światowej, a brutalna rzeczywistość konfrontuje Wilcka z jego wyidealizowaną wizją świata.  Choć często powtarza: „Niczemu się nie dziwić”, to jednak w zdumienie wprowadzają go zależności i mechanizmy determinujące codzienność w miejscu, do którego trafia – Zakładu dla Umysłowo i Nerwowo Chorych w Kobierzynie, a więc tytułowego „Sanatorium Zagłady”. Gubi się w międzyludzkich relacjach i uczuciach. Nie mniej podskórnie czuje, że należy działać i żyć w zgodzie z samym sobą.  Czornyj wykreował szalenie ciekawą postać, która prowadzi nas przez odwieczne pytania o etykę DOBRA i ZŁA. Lektura tej powieści miejscami przypomina traktat filozoficzny. Rodzi się pytanie – kto tu jest szalony? Szczerze wierzący w człowieczeństwo Książę, czy zastany przez niego po wyrwaniu z narzuconej izolacji świat ogarnięty niewyobrażalnym złem?  Porażające są opisy zderzenia Księcia z okrucieństwem wojennej zagłady w tytułowym „sanatorium”, gdzie w latach 1940 – 1943 roku sukcesywnie dokonywano „likwidacji” przebywających tam pacjentów. Autorem nieludzkiego procederu był ówczesny dyrektor szpitala Alex Kroll, który NIGDY nie poniósł żadnych konsekwencji za swoje czyny. Choć nie znana jest data jego śmierci, prawdopodobnie dożył lat 70-ych XX wieku. Szeroko opisano to w reportażu „Do zobaczenia w niebie”, który warto przeczytać jako uzupełnienie przedstawionego w powieści tła historycznego. Powieść wyjątkowa, której trzeba poświęcić czas, którą trzeba przemyśleć. I której nie powinno się przeoczyć.  Zapraszam na bloga: https://bookowyzagajnik.blogspot.com albo na IG: https://www.instagram.com/bookowyzagajnik/ 
7;Narracja też nienachalna. Dobrze się czytało. Wyczuwa się obecność, klimat Pani Czubaszek. Polecam. 
5;Sześćset osiem stron zawodu...  Jako historyczny laik i ogromna ignorantka wzięłam się za tę kobyłę z nadzieją na to, że przybliży mi dzieje ukraińsko-polskie.  Usiadłam wygodnie i zaczęła się jazda niczym po torze wyścigowym. Genialnie wkomponowane wypowiedzi Jagody, które oddawały jej styl życia – szybki i konkretny. Nie było miejsca ani czasu na nudę.   Czułam się wciągnięta i mocno zaangażowana. Ale... autostrada kiedyś się kończy i prędkość należy ograniczyć. Tego tutaj nie było. Jagoda poza miastem, a język nadal taki szybki, że bałam się, że obie wypadniemy na najbliższym zakręcie – ona z auta, ja z wątku.  I zrezygnowałam. Po prostu mnie zemdliło od tej agresji językowej i chaosu. Wypadłam z tego pędzącego świata, uczesałam się po tej szaleńczej jeździe i wróciłam pod swój ciepły koc. I całkowicie mi z tym dobrze. Nie żałuję, że nie dowiem się, co wydarzyło się w dalszej części książki. 
6;"Dopiero gdy się głębiej zastanowiłam, uświadomiłam sobie, że tak jak „Dygot”, „Ślady” i „Rdza” układały się w nieformalny tryptyk o dorastaniu i niewystarczalności tego, co jest, tak „Święto ognia” jest trzecią książką Jakuba Małeckiego o chorobach i cierpieniu. No bo patrzcie: w „Nikt nie idzie” był Klemens, mężczyzna-chłopiec z balonami zamknięty we własnym świecie, w „Horyzoncie” doświadczający PTSD Maniek, a w najnowszej książce Małeckiego ‒ cierpiąca na „poroże mózgowe” (porażenie mózgowe) Nastka. I podobnie jak w poprzednim przypadku, trzecia z kolei książka nie robi na mnie już takiego wrażenia jak jej poprzedniczki."  Reszta opinii pod adresem: https://tanayahczyta.wordpress.com/2021/11/21/swieto-ognia-j-malecki/ :) 
10;Być może jesteś w momencie swojego życia kiedy straciłeś kogoś kogo kochałeś. Ta osoba od Ciebie odeszła kiedy miałeś gorsze chwile w życiu. Nie rozumiesz dlaczego tak się stało.  Być może byłeś w związku, w którym cały czas przypominałeś swojemu partnerowi/partnerce, że nie czujesz, że Ciebie kocha.  Być może obwiniasz partnera, że nie czujesz się przy nim szczęśliwa? Być może będąc z drugą osobą cały czas czułeś, że musisz coś robić wbrew sobie, żeby ta osoba z Tobą została? W głębi duszy sam sobie powtarzasz, że widocznie tak wygląda miłość. Być może uważasz, że miłość wiąże się z cierpieniem i że każdy to przechodzi? A może w ogóle nie wierzysz w miłość? A co jeżeli powiem Tobie, że wszystko czego potrzebujesz do pełni szczęścia masz już teraz? Książka "Ścieżka Miłości" to krótka, ale pouczająca pozycja o tym, że miłość powinna zawsze zaczynać się od nas samych. Dopóki czujesz żal do siebie i nie akceptujesz się takim jakim jesteś, nie jesteś zdolny do miłości. Będziesz szukał tej akceptacji na zewnątrz. Polecam tą pozycję wszystkim tym, którzy przestali wierzyć w miłość. 
8;Całkiem fajnie się czyta, opowieśc trochę jakby z filmu. Polecam. 
10;Obserwując modele biznesowe aplikacji, gdzieś podświadomie czułem, że coś na rzeczy jest. Coraz to nowsze sposoby kuszenia użytkowników do ponownego zajrzenia, zaktualizowania, wywołania interakcji, premiowanie pewnych zachowań i wiele, wiele innych, dostrzegam jako użytkownik. Filmy na platformie Netflix o Facebooku, Instagramie i Gmailu również mocno poruszały wyżej wymienione tematy. Od jakiegoś czasu szukam źródeł, materiałów, metod i ludzi (ekspertów) w obszarze tworzenia produktów (nie tylko webowych czy aplikacji na smartphony).  Według statystyk ludzie pobrali 218 miliardów aplikacji z Google Play i App Store. To o 26 miliardów więcej niż w 2018 roku i 78 miliardów więcej niż w 2016 roku.  Pandemia stworzyła sprzyjające środowisko do korzystania z aplikacji. Wiele firm zostało zmuszonych do szybkiego zmodyfikowania swoich procesów i form usług jakie oferują dla konsumentów ze względu na wprowadzone obostrzenia.   Podaję kilka jeszcze innych statystyk, które mogą dać co nie co do myślenia:  Liczba użytkowników smartfonów na świecie wynosi 3,8 miliarda . TikTok to najczęściej pobierana aplikacja nie związana z grami. W 2020 roku przeciętny użytkownik smartfona miał zainstalowanych 40 aplikacji na swoim telefonie komórkowym. Osoby w wieku od 18 do 24 lat spędzały 66% czasu w mediach cyfrowych, korzystając z aplikacji na smartfony. 87% użytkowników smartfonów spędza czas w aplikacjach. Globalny rynek gier mobilnych miał osiągnąć do końca 2020 roku 165,9 miliarda dolarów.  Cyferki imponujące, rynek jest, więc można działać i stworzyć własny produkt. Wszystko fajnie tylko to już nie błękitny ocean i trzeba się mocno liczyć z konkurencją. Co zrobić, aby nasz produkt był tym “jednorożcem” i skupiał wokół siebie wielu użytkowników tak, aby nie mogli bez niego funkcjonować ? Przeczytać książkę “Skuszeni”, która dokładnie opisuje jak to zrobić. Tutaj mój wpis mógłby się skończyć.   c.d.: http://www.oksiazka.com/skuszeni-jak-tworzyc-produkty-ksztaltujace-nawyki-konsumentow-nir-eyal-sprawdz-co-robia-zespoly-produktowe-aby-przywiazac-cie-do-marki/ 
5;Bohaterką jest młoda dziewczyna, która pracuje w korporacji. Nie stroni ona od imprez zakrapianych hektolitrami alkoholu. Przygodny seks również jest jej znany. Zmienia się to do czasu kiedy zakochuje się w Sebastianie. Uczucie to jednak jest bardzo wyniszczające. Mężczyzna jest toksyczny, a Ania zbyt ufna. Widać jak bardzo chciałby być kochaną. Do tego praca w korporacji wysysa z niej dużo energii,przez co mało myśli o sobie. Pewnego dnia poznaje Tomka oraz daje dość do głosu swoim marzeniom...  Niestety bohaterka do mnie nie trafiła, wręcz irytowała mnie swoim stylem bycia. Ania to syfiara otaczająca się w chaosie, do tego jej poczucie humoru jakoś do mnie nie trafiało - było zbyt wulgarne. Wiecznie spóźniona, zagubiona, a przecież sama była kowalem swojego losu. Fakt może musiała wiele razy dostać po dupie, żeby wyciągnąć wnioski ze swoich błędów. Świat stał przed nią otworem, a ona zamykała się na niego. Lubi seks, choć szuka relacji, w której jest miłość i zaufanie.  Autorka chciała pokazać jak żyje współczesna singielka w dobie tindera. Kobieta wyzwolona. Do tego chciała pokazać, że praca w korporacji jest ważniejsza od życia prywatnego. Może byłaby to i lekka lektura jednak dla mnie ona taka nie była. Nie spodobał mi się styl Autorki. Dla mnie nie był on lekki, wręcz ciężki, bo wielokrotnie odkładałam książkę na później. Chaos bohaterki przełożył się na chaos w książce. Ta książka nie ma żadnej akcji, która może zaciekawić. A samo zakończenie niby jest pozytywne - Ania postanowiła sięgnąć zmian - jednak zauważalne są dalsze ciemne chmury nad jej przyszłością.  Czy polecam? Nie jest to lektura dla każdego. Ja liczyłam, że będzie ona lekka i sprawi, że miło spędzę z nią czas. Myślałam, że to może będzie nasza polska Valeria z pierwszego tomu. Opis jednak troszkę mnie oszukał. Nie było przyjemnie, lecz męcząco. Jednak może ktoś znajdzie w tej książce coś dla siebie.  Egzemplarz otrzymany we współpracy z Wydawnictwem Novae Res. 
9;Świetna książka, gorąco polecam. Zupełny powiew świeżości. Połowa książki może nie była tak bogata w akcję ale chętnie się czytało, później zaczęło sie robić ciekawiej. Trzeba przyznać że książka może konkurować z serią Martina pod względem barwnych scen ludzkiego okrucieństwa. Barwni bohaterowie, czasami mnie Rin wkurzała ale nie aż tak bardzo. Ciekawe zwroty akcji i mocne zakończenie. Dawno nie czytałam dobrej fantastyki dla dorosłych. 
5;Są takie książki, które swoją okładka wołają "Sięgnij po mnie", tak było z "Rezydencją". Okładka na w sobie magię, tajemnicę i nietuzinkowy klimat.  Książka opowiada o Arden, młodej dziewczynie, która odziedziczyła dom, w którym spędziła dzieciństwo. Kiedy miała osiem lat, jej siostry bliźniaczki zniknęły, a ich ciał nigdy nie odnaleziono. Kiedy wraca do rodzinnego, starego podniszczonego domu, przeszłość zaczyna o sobie przypominać.   Książka przez pierwsze 100 stron wręcz się ciągnie. Mnogość opisów, które niewiele wnoszą, jest zbyt duża. Klimat dusznego domu zaczyna w pewnym momencie męczyć podobnie jak główna bohaterka.   To co jest atutem "Rezydencję" to opis postaci. Są charakterystyczne, dobrze nakreślone i różnorodne. Przez ich opisy bardzo polubiłam samozwańczego tropiciela spraw kryminalnych - Josha, czy Bena, młodzieńczą miłość głównej bohaterki.   Zakończenie jest w pewnym sensie przewidywalne, choć można z nim znaleźć sprytną furtkę 😉 do interpretacji własnej, co także można zapisać na plus całości.  Moja generalna ocena nie jest wysoka, bo zgodnie z rekomendacjami na okładce czekała na coś doskonałego, czy przejmującego. Potwierdza się klimat książki, jednak dla mnie to za mało.   Warto sięgnąć i ocenić samodzielnie, bo widząc oceny na Lubimy czytać, są bardzo skrajne.   Ocena 1-10: 5,5   📖 Za książkę dziękuję Wydawnictwu Prószyński i S-ka 
8;Całkiem sympatyczna książka. Pośmiałam się trochę w te szare dni. Polecam. 
7;Rachel od piętnastu lat przebywa w szpitalu psychiatrycznym, do którego sama się zgłosiła. Do tej decyzji doprowadziła ją śmierć rodziców, za którą wini siebie. Gdy na światło dzienne wypływają nowe fakty dotyczące zabójstwa, kobieta decyduje się na powrót do rodzinnego domu, gdzie ma nadzieję znaleźć odpowiedzi na nurtujące ją od lat pytania.     “Okrutna siostra” to druga książka autorki "Córki króla moczarów” i od pierwszej strony jest to mocno wyczuwalne. Karen Dionne ma swój styl opowiadania historii, którego konsekwentnie się trzyma. W tej książce dialogów nie jest zbyt wiele, opowieść opiera się głównie na pierwszoosobowej narracji, w teraźniejszości narratorką jest Rachel, natomiast w rozdziałach z retrospekcjami jest nią matka kobiety – Jenny.     Klimat “Okrutnej siostry” jest bardzo zbliżony do tego z poprzedniej książki autorki, bohaterowie są mocno związani z przyrodą i spory nacisk został położony na opisy natury, które moim zdaniem są naprawdę udane. Kolejnym podobieństwem jest skupienie się na osobie bliskiej głównej bohaterce, która jest swego rodzaju antagonistą, w tym przypadku jest to siostra Rachel – Diana. Obserwujemy zmagania rodziców z trudną sytuacją w jakiej się znaleźli, są bezsilni i mogą jedynie patrzeć jak ich córka wymyka się spod ich kontroli.     Bardzo lubię tego rodzaju opowieści o rodzinnej tragedii owianej tajemnicą, choć często są one dość przewidywalne. Nie jest to książka, która w kulminacyjnym momencie serwuje nam zapierające dech w piersi zwroty akcji. Tutaj historia toczy się niespiesznie, konsekwentnie prowadząc czytelnika po nitce do kłębka.     Zupełnie niepotrzebny jest pewnego rodzaju wątek fantastyczny, który mocno zgrzytał w tej opowieści i w zasadzie do niczego nie prowadził. Autorka chciała dodać pewnego mistycyzmu bohaterce będącej mocno związaną z naturą, jednak moim zdaniem nie wyszło to najlepiej.     “Okrutna siostra” to niezobowiązująca książka wręcz idealna na jesienne wieczory. Jest napisana lekkim i przyjemnym językiem, opisy przyrody relaksują i dodają historii tajemniczego, wręcz pierwotnego klimatu. Sama fabuła jest moim zdaniem ciekawsza niż w debiucie autorki, z czystym sercem mogę Wam polecić te książkę. 
8;Chciałam dziś poczuć majestat niedzieli, odciąć się trochę od codzienności odbierającej swym pędem uważność i wziąć do ręki książkę wyjątkową emocjonalnie oraz graficznie. Potrzebowałam pięknych zdjęć, motywujących, ciepłych słów i klimatycznej odskoczni.   Spełnienie przyniosła mi nowość Agnieszki Maciąg „Dom pełen miłości". Pozycja kulinarna. Dlaczego?  Po pierwsze...  Narracja jest prowadzona jak kameralna rozmowa z serdeczną przyjaciółką. Koi, darzy optymizmem, empatią, uczy wdzięczności i ogniskuje nas na tym, co tak naprawdę ważne. A przecież to tylko książka kucharska! Tyle, że wymknęła się dosłownym schematom, a najcenniejszą recepturą jest przepis na dom pełen miłości i ciepła. Najwyższy poziom sztuki kulinarnej. Kiedy wirus mocno namieszał w relacjach społecznych, to pozycja szczególnie wartościowa. Atmosfera ciepła i bliskości udziela się od pierwszych akapitów, zaś początkowy wiersz głęboko porusza i otwiera nas na bogactwo duchowe tej oto smakowitej książki. Brzmi dziwnie, a jednak!  Po drugie...  Znalazłam tu przepisy i smaki tak dobrze mi znane z dzieciństwa i naszej tradycji, ale odświeżone i zmodyfikowane na potrzeby teraźniejszości (np. przewaga produktów roślinnych czy zamienniki cukru, coś dla wegan, wegetarian, ale i tych, co lubią rybę lub drób). To wciąż świat pachnący świeżym chlebem, lawendą z ogródka, pełen sezonowych kolorów na talerzu. To potrawy będące wyrazem najpiękniejszych emocji, skatalogowane z podziałem na pory roku i tradycyjne święta. Już wiem, że w tym roku bożonarodzeniowe menu przygotuję z tej książki. Ze smakiem, miłością, spokojem i wdzięcznością.  Po trzecie...  Wydanie jest bardzo piękne. Twarda oprawa, kolory i urocze fotografie, na których Robert Wolański próbował zatrzymać emocje. Obok pobudzania kubków smakowych oczywiście. Taką książkę mogłabym dostać pod choinkę. Byłabym zachwycona! A ponieważ mam ją już wcześniej, to uwzglednię pomysł w planach prezentowych dla kilku ważnych w moim życiu osób. Tymczasem chłonę pozytywne wibracje i szkicuję nadchodzącą świąteczność w dużo szerszym aspekcie. I bez pośpiechu. 
8;Lekka, przyjemna powieść z ciekawymi bohaterami, którym kibicuje się całym sercem. Emocjonalna, intrygująca i wciągająca, taka jest ta historia. Historia dwojga jakże różnych osób, których cechuje silny charakter, nie uznający żadnego sprzeciwu. On jest bogiem seksu, ona boginią strzelnicy i niewinności. Tych dwoje to prawdziwy wulkan energii i namiętności, który tylko czeka na swoją erupcję. A jak wiadomo, takie połączenie gwarantuje całą paletę emocji, dynamiki i niezaplanowanych wydarzeń. Z przyjemnością sięgnę po inne książki tej autorki. 
8;Wolicie jednotomówki czy też serie?  Dla mnie to od zawsze trudny i niejednoznaczny wybór, ale na pewno nie lubię porzucać danego cyklu po zaledwie przeczytaniu jednej części i choć nie zawsze, to często jest to dobre rozwiązanie, bo możemy się pozytywnie zaskoczyć.  O fabule tym razem nie będę nic pisać, ponieważ akcja rozgrywa się od razu po wydarzeniach z pierwszego tomu. Jednak tym, co mogę zdradzić, jest fakt, że „Scarlett” podobała się już znacznie bardziej niż poprzednia część. Dzięki krótkim rozdziałom i poprowadzonej narracji z dwóch perspektyw, czytałam ją błyskawicznie. Nie ma tutaj wielu zwrotów akacji, ale za to tak jak zakładałam, dowiadujemy się więcej o bohaterach - szczególnie na temat przeszłości Gabriela, która momentami mnie poruszyła i na pewno wyjaśnia jego zachowania. Podoba mi się jak rozwija się relacja głównych postaci, starają się odbudować zaufanie. Legend dalej twierdzi, że nie do końca zasługuje by być z taką kobietą jaką jest Priest, ale w tej części, stara się czynami udowodnić jak bardzo mu na niej zależy. W dodatku jest między nimi więcej zbliżeń, ale i przede wszystkim szczerych rozmów.  Nie brakuje też humoru, którego w dużej mierze dostarczają bohaterowie drugoplanowi. Moje serce całkowicie skradł Bump - przeurocza postać, która w scenach ze swoim udziałem niejednokrotnie wprowadza uśmiech, ale i łzy wzruszenia. Na uwagę zasługują także przyjaciółki Scar, które stoją za nią murem w każdej sytuacji i naprawdę miło czytać o takiej solidarności kobiet, które nawzajem się wspierają.  Oczywiście, żeby nie nudziło nam się w finałowym tomie, pewne kwestie nadal nie zostały wyjaśnione, szczególnie intryguje mnie kim okaże się stalker Scarlett, który daje o osobie znać już od pierwszej części i mam co do niego pewne podejrzenia, ale jestem ciekawa jak ostatecznie zostanie to rozwiązane. Mamy tutaj też motyw sportu, chociaż Gabe’a poznajemy już jako byłego pięściarza, to na pewno możemy spodziewać się scen walk w „Decydującym starciu”, które zamyka całą serię.  Może i ten cykl nie jest idealny, nadal nie jestem zachwycona nim na tyle, żeby każdemu go polecić, ale szczerze przyznaję, że tym razem się wciągnęłam w ten świat, zżyłam z bohaterami i czerpałam przyjemność z lektury. Po takim zakończeniu jakie zaserwowała autorka, z pewnością sięgnę po ostatnią część tej historii i liczę, że okaże się jeszcze lepsza od poprzednich!  Bardzo dziękuję wydawnictwu @editio.red za egzemplarz recenzencki. 
8;Jak ja na to czekałam! Wspaniała kontynuacja losów Kenzie i Lyall’a.  Nie wiem jak wy, ale ja lubię sięgać po książki młodzieżowe. Lubię w nich tą lekkość i to, że mogę całkowicie oderwać się od życia codziennego. Mimo, że „Don’t hate me” jest pozycją #youngadult to dostarcza czytelnikowi ogromnej dawki emocji. Już w pierwszej części („Don’t Love me”) mogliśmy poczuć na własnej skórze, jak autorka potrafi zaskoczyć i jak świetnie radzi sobie z tworzeniem zwrotów akcji. Tak też było tu, w „Don’t hate me” a końcówka,która odebrała mi dech jest tego najlepszym przykładem.  Akcja,przez większość książki biegnie powoli i płynnie, ale wzbogacają ją delikatne momenty, przy których serce bije jak szalone. Sama fabuła i miejsce, gdzie rozgrywają się losy bohaterów jest bardzo pomysłowa, a do tego nowi bohaterowie dodają barwności historii.  Kenzie i Lyall to dwa uparciuchy, ale uwielbiam ich! Nie mogę się doczekać, aż poznam dopełnienie całej serii i jestem pewna, że trzecia część rozłoży nas na łopatki. 
8;„Dług honorowy” Wojciecha Chmielarza to powieść sensacyjna.  Drugi tom cyklu z Bezimiennym. Czyta się dobrze. Historia od początku budzi ciekawość. Intryguje.  Akcja toczy się w niewielkiej wsi Wilki nad jeziorem w województwie lubuskim. To tutaj przyjeżdża Bezimienny, by wytropić mordercę brutalnie zamordowanej nastolatki. W ten sposób ma spłacić dług u Czarnego. Policja co prawda już zatrzymała podejrzanego. Czarny jednak nie wierzy w winę mężczyzny, który znalazł się za kratkami.  We wsi nie lubią obcych. Zwłaszcza Cyganów. Czarny nie zamierza dłużej przebywać w Wilkach. To Bezimienny ma pozostać we wsi tyle ile będzie potrzeba. Jego zadaniem jest znalezienie mordercy zamordowanej Oli. Nie ma pojęcia, że pracując nad tą sprawą przyjdzie mu zmierzyć się z czymś co zupełnie nie mieści się w głowie. Zwłaszcza czytelnika. Historia o długach, które zawsze należy spłacać jest zrozumiała, choć bulwersująca. Wydarzenia towarzyszące śledztwu Bezimiennego niestety mniej. Owszem wzmagają napięcie. Toczą się błyskawicznie. Sprawiają, że czytelnik wstrzymuje oddech. Jednak są mało realne. Jak dla mnie zbyt wymyślone. Sądzę, że autora poniosła wyobraźnia. No, ale to przecież fikcja literacka. Przyznaję, że wyobraźnia czytelnika również ma okazję poszybować. PRZEKONAJCIE SIĘ SAMI. POLECAM! 
10;Zuzanna Nowacka znowu w akcji. Czytelnik ponownie zostaje porwany w wir wydarzeń, już od pierwszych stron. Mariusz Kanios po raz kolejny daje nam literacką petardę. Trzymający w napięciu kryminał, którego nie da się odłożyć aż do ostatniej strony! Przygotujcie się na odkrycie kart zła... W domku letniskowym na odludziu znaleziono zwłoki bestialsko zamordowanej kobiety. Zabójca pozostawił wiele śladów na miejscu zbrodni, więc sprawa wydaje się prosta. Policja szybko zatrzymuje podejrzanego. Dochodzenie jednak komplikuje się, kiedy w banku gdzie pracowała ofiara wykryty zostaje brak znacznej sumy pieniędzy. Śledztwo prowadzi komisarz Zuzanna Nowacka. Intuicja podpowiada jej, że te dwie, na pozór odrębne sprawy coś łączy. Nie wierzy w zbieg okoliczności. Jednak kolejne odkrywane karty nie przybliżają jej do rozwiązania zagadki. Znaków zapytania jest coraz więcej. Przybywa też ofiar, bo przeciwnik Zuzanny jest wyjątkowo bezwzględny… 
7;Polecam, kolejny dobry dokument P. Kapusty.   E-book 
8;Historia piękna, choć przepełniona smutkiem i niesprawiedliwością.  Paryż, rok 1885. Salpêtrière, szpital dla obłąkanych kobiet. Eugénie znalazła się tam, choć jest to najmniej odpowiednie dla niej miejsce. Tylko Geneviève, pielęgniarka oddziałowa, może jej pomóc odzyskać wolność. Przy okazji historii Eugénie, poznamy losy kilku innych pacjentek, o każdej z nich przeczytałam ze ściśniętym sercem. "Wyrzuca się na margines każdą, która narusza porządek społeczny. Szpital dla umysłowo chorych jest przeznaczeniem wszystkich, których wrażliwość nie odpowiada otoczeniu. Więzienie czeka każdą, która zawiniła w tym, że miała swoje zdanie." Kto tak naprawdę jest chory a kto nie, kto skrzywdzony przez swoją wrażliwość? Pacjentki, czy ci, którzy mieli prawo zgotować im taki los? "większość obłąkanych znalazła się tu za sprawą mężczyzn, których nazwisko nosiły. I to jest najgorszy los: bez męża, bez ojca nie ma już żadnego oparcia - życie takiej osoby przestaje mieć jakiekolwiek znaczenie." Może dlatego, wolność wydaje się większa wśród pensjonariuszek, w otoczeniu murów niż poza nimi? I ten kulminacyjny Bal! "ktoś się przepycha, by z bliska obejrzeć te egzotyczne stworzenia, bo to jest tak, jakby wszyscy się znaleźli w Ogrodzie Botanicznym, w bezpośrednim kontakcie z osobliwymi zwierzętami." Naprawdę, niepojęte co człowiek człowiekowi potrafi uczynić. Smutne czasy, ale czy jest nam do nich daleko? Teraz zamiast ojca, decydują o nas politycy. Czym jeszcze nas zaskoczą?  Książka niby pozbawiona akcji, tocząca się podczas kilku marcowych dni, na kilku metrach kwadratowych a pochłonęłam ją w dwa wieczory. Ma w sobie takie pokłady emocji, tyle prawdy, jest tak przejmująca, że trudno ją odłożyć. Ładnym językiem napisana, nieprzegadana, spójna, przemyślana (tłumaczyła Bożena Sęk). Aż trudno uwierzyć, że to debiut literacki Victorii Mas. 
3;Książka rozczarowuje. Tytuł sugeruje zakres obejmujący narody Europy. To nieprawda. Książka jest o historii rozpadu państwa karola Wielkiego i tworzeniu się nowych form organizacji nowych państw. Książka ma wiele dziur metodologii. Skoro ambicja autora miała być nie historia państw ale narodziny narodów, to dlaczego nie ma w niej prawie nic na temat kultury, języka, dowodów na rodzacą się świadomośc ludzi. Zientara wie i zdaje sobie sprawę z tych luk. Pisze o tym we wstępie i zakończeniu. Problemem jest zresztą nie tylko kulturowe podłoże tworzenia się narodów, ale i samo pojęcie narodu. A jest to pojęcie nieostre, niejasne, uznaniowe, subiektywne. Książkę oceniam na 3/10. 
3;Bohaterka wszystko wiedząca i będąca geniuszem dedukcji. Poziom niektórych rozmów rodem z 50 twarzy greya xD Ostatecznie przeskanowałam książkę doczytawszy ciekawszych momentów i "skończyłam" ją. A tytuł XXL ma z książką tyle wspólnego co krokodyl z najbardziejem. Krokodyl jest zielony, a najbardziej na plecach. 
8;Czy mordercze zapędy można odziedziczyć? Czy jednak są one w jakiś wykształcane?  "Wszystko dawało się naprawić. Każdego można było pocieszyć, jeśli tylko użyło się właściwych słów."  Reni jako mała dziewczynka została wykorzystywana przez ojca do bycia przynętą, by mógł zabijać młode kobiety. Trauma z jaką się zmagała pomogła jej zostać jedną z najlepszych profilerek w FBI, jednak musiała przejść w stan spoczynku, bo koszmary wracały do niej ze zdwojoną siłą.  Kiedy młody detektyw Daniel Ellis przekonuje Benjamina Fishera do ujawnienia miejsca zwłok zamordowanych kobiet, ten stawia warunek. Chce spotkać się z córką. Czy uda się im odnaleźć ciała zamordowanych kobiet? Czy w końcu odnajdą spokój?  Książkę czytało mi się całkiem nieźle. Cała historia jest naprawdę ciekawa i nieprzewidywalna. Reni jest złożoną postacią, której na początku ciężko zaufać. Bo przecież takie przeżycia musiały mieć na nią jakiś wpływ i odbić się na jej psychice. Bardzo dobra kreacja detektywa Ellisa powoduje, że tworzą zgrany i mocny duet bohaterów.  Samo zakończenie zaskakuje, bo nie wiemy w sumie nic do samego końca, aż nagle otrzymujemy dużą bombę, która powoduje, że ostatnie strony same się czytają, bo chcemy się dowiedzieć jak ta historia się zakończy. Dla mnie ciekawy thriller psychologiczny, a przy tym dobra zabawa przy rozwiązywaniu zagadki. 
7;Witold Wedler to prawie 40-letni, niespełniony zawodowo i prywatnie dziennikarz śledczy. Kiedy zapada na nietypowy rodzaj padaczki - podczas ataków zaczynają go dręczyć wizje z przeszłości - szef odsyła go na zwolnienie. Zamiast tego Witek jedzie do Brzezińca, miejscowości, w której jako dziecko spędził w 1993 roku ostatnie szczęśliwe wakacje. Sara była jego pierwszą miłością. On był ostatnią osobą, która widziała Sarę żywą. Co się stało z trzynastolatką? Została zamordowana, uciekła, a może... wciąż żyje? I kim jest tajemnicza Lena, która tak bardzo ją przypomina? Jedyną szansą na zamknięcie przeszłości jest rozwikłanie zagadki sprzed 27 lat. 
10;#787 - Sceny z życia małżeńskiego - Ingmar Bergman - Zysk i S-ka Wydawnictwo #347/52/2021  Książka ma 206 stron. Swoją premierę w tym wydaniu miała dnia 03.11.2021 roku.  Ta książka to studium psychologiczne pary - opowieść i związku, skłaniająca do refleksji.  Jest to jedna z opowieści, jakie zostają z nami na dłużej. Ta historia skłania do przemyśleń.  „Czasem jestem głęboko nieszczęśliwa, kiedy w zasadzie powinnam być szczęśliwa, i na odwrót. Poczucie szczęścia nie wyznaje żadnych reguł. Przynajmniej u mnie”.  Jeśli jesteście już gotowi na zmierzenie się z tą opowieścią, zapraszam do jej przeczytania.. Bardzo dziękuję za tą książkę Zysk i S-ka Wydawnictwo.  https://www.facebook.com/zaczytanaeliza/photos/a.1656801191286441/2761873107445905/ 
8;Alexandra Ferenc idzie w ślady swojego ojca mistrza wyścigów samochodowych i rozpoczyna karierę w wyścigach MOTO GP. Wraca do rodzinnych Włoch i niespodziewanie spotyka przyjaciela z dawnych lat. Poznaje też przystojnego i aroganckiego mistrza świata Lukasa Perèza, który skrywa pełno tajemnic. Czy dziewczyna odnajdzie się męskim świecie rywalizacji, adrenaliny i testosteronu? Czy dokona dobrych wyborów? Czy emocje wezmą górę nad rozsądkiem?  To moje pierwsze spotkanie z tą autorką.  Spodobał mi się jej styl pisania. Od samego początku zaciekawił mnie opis tego romansu.  Widać, że autorka włożyła dużo serca w napisanie tej powieści. Zna się na rzeczy i dobrze przygotowała się.  "Speedlove" to ciekawa historia o wyścigach motocyklowych, gdzie razem z bohaterami powieści mogłam przenieść się na tor wyścigowy i poczytać o ich wyczynach.  Ta historia zapewniła mi multum emocji i adrenaliny. Nie zawiodłam się. Jedyne do czego mogę przyczepić się to szkoda, że nie było czuć chemii ani pożądania między bohaterami. To tylko moje odczucie i wrażenie, bo może taki był zamiar autorki.  Fajny zarys fabuły, gdzie mamy dwóch mężczyzn i jedną kobietę. Jesteście ciekawi, którego z nich wybierze Alexandra? Ja na pewno sięgnę po inne książki autorki. Jestem bardzo ciekawa następnych książek. Z tą spędziłam miły czas. Polecam! 
7;Możecie mnie uznać za lewaka lub inny pomiot szatana, ale uważam, że takie książki są potrzebne. Jeśli myślisz samodzielnie, polecam. 
9;Nie zawaham się dać tak wysokiej dla mnie noty. Książka jest wybitna. Trzyma w napięciu i pokazuje jak to było od środka - w innych miejscach niż obozy koncentracyjne. Niesamowitą machinę niemiecką, która Polaków skierowała przeciwko Żydom. Pokazane są również jednostki Polskie, które widziały i nie godziły się na haniebność tego czynu. Książka fascynująca, opatra na faktach, chociaż nie będąca dokumentem. Chyle czoła autorowi, zostanę wierną fanką po ostatni tom. Już tęsknię za głównymi bohaterami, chociaż jeszcze nie wyschły łzy po przeczytaniu tego tomu. 
10;Każda z 10 na 11 opowieści, jest świetna :)  Bo przecież swojej historii-bajki, nie będę oceniał ;)   Warto poznać bajki i ich bohaterów, którzy otrzymali nowe życie - nie wspomnę o autorkach i autorach ;) 
5;Uwielbiam japońską literaturę, ale… tu mi czegoś brakowało. Być może to wina tak krótkiej formy, bo napisana jest pięknie, a nie porwała mnie. 
6;Główni bohaterowie czyli Magnolia i Moses chcą ruszyć dalej ze swoim życiem i przede wszystkim być już na zawsze razem. Problem polega jednak na tym, że kobieta nie może czuć się bezpiecznie, bo jest ktoś, kto ciągle na nią poluje i nie zawaha się zrobić jej krzywdy. Pytanie więc czy Mosesowi uda się ochronić swoją ukochaną? No i najważniejsze - czy tej dwójce pisane jest szczęśliwe zakończenie?  Przyznam, że osobiście miałam większe oczekiwania, co do "Pani Kuszącej". Z jednej strony czytało mi się tę książkę szybko i przyjemnie czyli tak samo jak tom I. Z drugiej wiem, że tę autorkę stać na więcej, a "Pani Kusząca" to po prostu przeciętna historia z wątkiem miłosnym, który z czasem staje się nudny, bo między bohaterami nie zaczyna dziać się nic ciekawego. Brakowało mi pazura w ich relacji. Plus za wątek kryminalny, który wypada troszkę lepiej i ogólną 'płynność' tej historii. 
10;Lektura obowiązkowa dla KAŻDEGO, szczególnie dla kogoś kto choć minimalnie wierzy w Boga. Dla osób "szukających" również jest obowiązkowa! Jeśli czytasz tą opinię i zastanawiasz się czy sięgnąć po tą lekturę, nie wahaj się! 
2;Z całej tej ksiazki to tylko okładka wzbudza jakieś emocja. Ksiazka jest bardzo słaba. Początek zapowiadał się dobrze. Miała być relacja burzliwa , a tu takie nic. Wszystko dzieje się na sile. Cała akcja jest zerowa, bo w sumie dużo tutaj się nie dzieje. Miałam wrażenie , ze stroje głównej bohaterki grały większa role niż ona sama. 
9;Dla mnie książka rewelacyjna. Po pozycję sięgnąłem po doskonałych opiniach serialu. Ja jednak serialu nie oglądałem, zacząłem od książki. Historia Elisabeth Harmon, która trafiła do sierocińca po stracie matki. Tam nauczyła się grać w szachy w piwnicy od woźnego. Mimo przeciwności losu stała się najlepszą szachistką na świecie, pokonując Rosjan na ich terenie. 
10;Emocje, to coś bez czego nie wyobrażam sobie dobrej lektury. Jaka książka wywołała u was śmiech lub wzruszenie, a może Was zdenerwowała?  Przedstawiam historię, przy której nie tylko niejednokrotnie się śmiałam, ale też czułam ból i łzy wzruszenia. W pewnym momencie chciałam też kogoś, kto tutaj sporo namieszał zwyczajnie zamordować.  Jak więc widać "A niech to szlag!" wzbudza mnóstwo emocji. Chociaż jest to komedia romantyczna, to dla mnie tą najlepszą częścią, była strona obyczajowa. Mamy tutaj cierpiącego po stracie żony ojca, który nie potrafi uporać się z żałobą, a przy tym boi się pokochać własnego dziecko. Z powodu straty pracy i różnych sprzyjających okoliczności, do życia tej dwójki wkracza Asia - niezwykle przebojowa, silna i nieco zwariowana bohaterka, której nie sposób nie polubić. Już pierwszego dnia stara się okazać małej Grace uczucia i zainteresowanie, poświęcając jej uwagę, stopniowo wprowadza zmiany w sposobie jej wychowania, przy tym pomagając swojemu pracodawcy pokonać lęk przed zbliżeniem się do córki.  Jak na komedię przystało, humoru nie zabraknie. Mamy też świetnie poprowadzoną relację bohaterów, którzy nie od razu darzyli się sympatią. W dodatku jest ciekawie wpleciony wątek podróży - barwne opisy Paryża dodały niezwykłego klimatu tej uroczej powieści. Jest to naprawdę piękna, ale i wartościowa historia, pokazująca jak czasem trudno uporać z przeszłością i iść naprzód. Jednak mimo wszystko daje nadzieję, otula swoim ciepłem i pozostawia po sobie niedosyt, bo po skończeniu nie chciałam rozstawać się z bohaterami.  Było to moje drugie spotkanie z twórczością Pani Moniki i tym razem również jestem oczarowana. Będę nadrabiać i wyczekiwać kolejnych powieści! Dziękuję bardzo za egzemplarz recenzencki @wydawnictwo_amare 
8;Najnowsza powieść autorki jest całkiem niezła, ale podobnie jak w przypadku "To wszystko dla ciebie" Louise Jensen, książka "Nie ten mąż" nie urzekła mnie tak jak poprzednie pozycje Kathryn Croft. 📖 Akcja książki fajnie wciąga - tajemnice czworga obcych sobie osób przyciągają uwagę czytelnika. Powieść czyta się szybko i przyjemnie. Jest kilka zagadek do rozwiązania, kilka mylnych tropów i oczywiście zaskakujące zakończenie. Miałam kilka typów co do osoby odpowiedzialnej za całe "zamieszanie" ale w ostatecznie żaden z nich nie był słuszny. Autorce kilka razy udało się mnie zaskoczyć, za co daję plusa. W ogólnym rozrachunku mogę powiedzieć, że książka jest bardzo dobra, ale mnie czegoś brakowało. Nie wciągnęła mnie tak jak poprzednie pozycje, nie czytałam jej z wypiekami na twarzy, brakowało mi troszkę napięcia. Ale to nie zmienia faktu, że książka jest naprawdę dobra i z pewnością spodoba się fanom autorki. Taki lżejszy w odbiorze thriller. 📖📖 Zaskoczeniem była dla mnie zmiana narracji. W dotychczasowych powieściach Kathryn Croft mieliśmy do czynienia z narracją pierwszoosobową bądź mieszaną a "Nie ten mąż" to w pełni narracja trzecioosobowa. Narratorów mamy kilku, ale główny prym wiodą dwie przyjaciółki: Abby i Sienna. Rozdziały się ze sobą przeplatają - raz śledzimy akcję okiem Abby a raz z punktu widzenia Sienny.  Z ciekawostek: przyjaciele Abby z poprzedniego miejsca zamieszkania noszą imiona Mel i Fergus - jak bohaterowie powieści "To wszystko dla ciebie" Louise Jensen. Przypadek?  Podsumowując: bardzo dobra książka autorki choć nie tak wciągająca jak poprzednie powieści. Książkę czyta się szybko, akcja nie nudzi, są zagadki i tajemnice oraz zaskakujące zakończenie. Myślę, że fani autorki nie będą zawiedzeni :) 
9;Chyba nie muszę wam pisać, że czekałam na ta książkę? I że kocham pana Cobena? 😊   Każda książka tego autora jest dla mnie cudowną przygodą i oderwaniem od rzeczywistości. Kiedy zaczynam, przepadam. Tak było i tym razem. Chyba każdy, kto czytał serię z Myronem ma ochotę sięgnąć po tą książkę. Można ja też czytać bez znajomości poprzednich części i twórczości autora, natomiast myślę, że wtedy Was tak nie zauroczy, nie rozbawi i nie będziecie mogli powspominać sobie tych wszystkich postaci i przygód, które przeżyli bohaterowie. Oczywiście, decyzja należy do Was, bo sama postać Wina jest barwna i specyficzna, a intryga ciekawa i trzymająca w napięciu!   Bohaterem jest nasz Win- obrzydliwie bogaty narcyz, przystojny i zarozumiały, a do tego piekielnie inteligentny i biegły w sztukach walki, były agent FBI- można tak wymieniać długo. Od razu zaznaczam- albo go pokochacie, albo znienawidzicie od pierwszej strony. Nie ma innej możliwości. Pewnego dnia zostaje wezwany do morderstwa w ekskluzywnym apartamencie na Manhatanie. Ofiara posiadała rzeczy, które Win doskonale znał- obraz Vermeera, niezwykle cenny dla jego rodziny i skórzaną walizkę z jego inicjałami. Bohater rozpoczyna własne śledztwo i sobie znanymi sposobami, niekoniecznie zgodnymi z prawem (cały Win!) próbuje rozwiązać zagadkę, która ma związek z jego rodziną i tajemnicami z przeszłości.   Jak zwykle u Harlana Cobena dużo się dzieje: sporo wątków, postaci, miejsc, trochę retrospekcji. Wszystko to daje świetny kryminał z odniesieniami do poprzednich książek autora. Przy wzmiankach o Myronie buzia sama się cieszy, a gdy pojawiają się znajome postaci (sami zobaczycie jakie) od razu przed oczami stają sceny z innych kryminałów autora. Te nawiązania były dla mnie świetną podróżą w czasie, sprawiały, że książka nabierała charakteru, nie raz uśmiechałam się sama do siebie. Win przytacza też sporo powiedzonek Myrona i jego rodziców, którzy mają specyficzne poczucie humoru, więc jest zabawnie, ironicznie i momentami nostalgicznie. Kto kocha Myrona, będzie zachwycony 😊   Sam Win nie wyszedł z formy, chociaż troszeczkę mało tu było o sztukach walki i jego zamiłowaniu do wykorzystywania ich w życiu codziennym, przez co stracił odrobinę charakterku. Bohater łączy w sobie mnóstwo cech, przez które początkowo może odrzucać- jest narcystyczny, zarozumiały, zbyt pewny siebie, arogancki, pozbawiony emocji, oschły. Jednak jest w nim jakaś tajemnica, zawsze zastanawiałam się czemu postępuje tak, a nie inaczej, jaki jest jego słaby punkt i czy w ogóle taki posiada. To rodzina. Dlatego tak ważne jest dla niego rozwiązanie sprawy morderstwa na Manhatanie. Wiele tropów prowadzi do jego rodziny i choć Win myśli, że zna jej członków to sami przekonacie się jak bardzo się mylił.   “Mów mi Win” to książka dla tych, którzy uwielbiają szybką akcję, mnóstwo zwrotów akcji, poplątane intrygi, tajemnice i mocnych bohaterów. Końcówka jak zwykle zaskakuje, a gdy wydaje nam się, że wiemy już wszystko, dzieją się takie rzeczy, że na chwilę trzeba przerwać czytanie i poukładać sobie wszystko w głowie. W kryminałach Cobena kocham nieprzewidywalność i lekkość prowadzenia akcji, a także bohaterów, o których długo nie można zapomnieć. To jaka będzie kolejna książka, panie Coben? :)  
8;" - Miej serce otwarte, bo w święta wszystko jest możliwe - odparła matka radośnie."  ❄️Riley jest powieściopisarką, która ostatnimi czasy mierzy się z niską sprzedażą swoich książek i aby ratować swój wizerunek musi udzielić wywiadu w telewizji. Niestety trafia na bezczelnego dziennikarza, który wypytuje ją o sprawy miłosne. Na dodatek trzech jej byłych chłopaków ogląda program i każdy z nich ma nadzieję, że kobieta opowiada właśnie o nim... Czy górski pensjonat okaże się dobrym miejscem, na znalezienie miłości swojego życia?  ❄️Oj tak! Kolejny raz pani Schaler w świetny sposób przedstawiła klimat związany z Bożym Narodzeniem 😍. Grube swetry, gorąca czekolada z cukrową laską, do tego mnóstwo śniegu i świąteczne ozdoby - w tej książce tego nie zabraknie! 🥰 No i oczywiście historii miłosnej, która rozgrzeje nasze serca jak kubek ciepłej herbaty. Jak dla mnie najlepszą sceną był początek z kolędnikami, uśmiałam się prawie do łez! To idealna propozycja na zimowo - świąteczne dni, w której każdy odnajdzie swoją historię. Ja jestem w niej zakochana!  Za egzemplarz książki dziękuję Wydawnictwu Znak. 
7;Ta książka była bardzo długo ze mną. Zaczęłam ją czytać chyba pod koniec 2019 jako mój trening angielskiego. Chociaż szło mi powoli do od pierwszych stron wiedziałam, że ta historia ma to coś w sobie i warto się nad nią pomęczyć. Gdy doszłam tak mniej więcej do jednej trzeciej książki dowiedziałam się, że planowane jest polskie wydanie więc ... angielski oryginał poszedł w kąt a ja zaczęłam odliczanie do premiery. Gdy ją książka trafiła w moje ręce to nagle brakło czasu i dopiero teraz dotarłam do finału i poznałam zakończenie.  ,,Łowczyni" to z rozmachem napisana powieść rozgrywająca się na przełomie lat 40-tych i 50-tych. Świat powoli dochodzi do siebie po II wojnie światowej. Częściowo najwięksi zbrodniarze zostali ukarani. Uciekło jednak wielu mniejszych, których zbrodnie powoli wybiera się z pamięci i próbuje zapomnieć. Jest jednak ktoś, kto nie pozwala aby cierpienia ofiar pozostały nierozliczone. We Wiedniu działa niewielkie dwuosobowe biuro zajmujące się ściganiem zbrodni nazistowskich. Ian i Tony zrobią wszystko by byłych katów dopadła ręka sprawiedliwości. Mimo, że odnoszą wiele drobnych sukcesów, dla Iana niezrealizowanym celem jest ,,Die Jaegerin" - Łowczyni, tajemnicza kochanka nazistowskiego oficera, która pod Poznaniem najpierw nakarmiła a potem zabiła sześcioro polskich dzieci oraz brata Iana. Gdy wydaje się, że pościg za nieuchwytną morderczynią jest przegrany pojawia się nieoczekiwana pomoc w osobie Niny Markowej - byłej radzieckiej pilotki i ... żony Iana. Wspólnie zaczynają pościg, który zaprowadzi ich do Bostonu, do niewielkiego, rodzinnego antykwariatu.   ,,Łowczyni" to pasjonująca powieść historyczna, skupiająca się nie tylko na powojennej rzeczywistości ale także pokazująca II wojnę światową z zupełnie innej, kobiecej perspektywy. I to z perspektywy kobiet aktywnie zaangażowanych w walkę. Nina jest jedną z ,,Nocnych Wiedźm" - radzieckich pilotek, które nękały wroga z powietrza. To opowieść o kobiecej sile, determinacji i odwadze ale także siostrzanej pomocy i wsparciu. Po wojnie te cechy okażą się nieocenione gdy przyjdzie do pościgu. Kontrastem dla tego wątku jest ,,Die Jaegerin" - także silna kobieta, także zdeterminowana ale będąca uosobieniem czystego zła i bezwzględności wykorzystywanej dla własnych celów. Los doprowadza, że te dwie nie tak bardzo różne postawy muszą się zetrzeć i oczywistym jest, że tylko jedna - ta silniejsza ujdzie cało.   ,,Łowczyni" to powieść pulsująca życie, fascynująca i silnie uwypuklająca siłę kobiet. Każda z trzech głównych bohaterek jest inna ale wszystkie mierzą wysoko i chcą osiągnąć własne cele. Nie boją się, nie poddają, odważnie sięgają bo to czego pragną. Nie wszystkie z właściwych pobudek ale pewne jest, że ich konfrontacja doprowadzi do wybuchu. Przy takich bohaterkach chyba jedynym minusem jest, że mężczyźni blado wypadają. Ale jedno trzeba podkreślić - to idealna lektura na długie jesienne wieczory. Polecam! 
8;Serię książek fantasy o „Papierowym Magu” zaczęłam czytać zupełnie „w ciemno” :) Uprzedzona do książek tego typu po czytanej ostatnio „Lustrzannie” bałam się kolejnego rozczarowania. Na szczęście obawy okazały się niepotrzebne, bo tym razem akcja wciągnęła mnie do tego stopnia, że pierwszą cześć przeczytałam w jeden wieczór. Trzeba też zaznaczyć, że każda z części ma tylko ok 250 stron, więc fabuła toczy się dosyć szybko. Nie jest to arcydzieło trafiające do czołówki mojej listy, jednak jest to całkiem ciekawa seria jeżeli lubimy zwięzłe historie pełne magii. Na pewno jest to miła odskocznia po książkach Christelle Dabos, które niemiłosiernie mnie umęczyły. Minusem serii o Magu jest jedynie wątek romantyczny (który z książki dla dorosłych automatycznie robi książkę dla młodzieży) oraz lekka nierówność między częściami (pierwsza była o wiele lepsza od drugiej).   I) „Papierowy Mag” - opowiada historię Ceony- żyjącej w świecie gdzie zdolności magiczne wiążą się z wyborem swojego wiodącego materiału - takiego jak papier, szkło, metal itp. Mimo, że dziewczyna marzyła o innej specjalizacji los wybrał za nią praktyki u papierowego maga -Emery’ego Thane’a. Dzień w którym dziewczyna przenosi się do posiadłości nauczyciela odmienia całe jej dotychczasowe życie. Od tej pory Ceony nie tylko odkrywa nowy świat jakim jest sztuka składania papieru, ale tez staje przed wyzwaniem uratowania życia swojego opiekuna po tym jak pewnego dnia żywcem wyrwano mu serce…. 7,5/10 
7;Twórczość Vi Kelland z każdym dniem zadziwia mnie coraz bardziej. Ta kobieta ma tyle pomysłów i weny, że aż z przyjemnością czyta się jej książki! Jest to już któraś z kolei książka od niej którą przeczytałam i sięgnę po kolejne.  Spotkanie głównych bohaterów było ciekawe i chociaż trochę odbiegało od tych wszystkich schematycznych spotkań w innych książkach. Dobrze jest przeczytać coś bardziej oryginalnego niż dziesiąty z kolei romans biurowy.  Rachel i Caine są postaciami tak intensywnymi, że czasami aż krew wrzała przy ich wspólnych słownych przepychankach, a kiedy oni się cieszyli to łatwo również samemu było poczuć ich szczęście.  Mimo, że książka ogólnie ma sporo stron i czyta się ją lekko to i tak czuję niedosyt i mam wrażenie, że można by dodać do tej historii o wiele więcej i ją dobrze rozwinąć.  Mimo wszystko i tak polecam tę książkę, bo jest warta przeczytania. 
9;Ta historia była do bólu słodka, ale chyba potrzebowałam przeczytać o takiej bajkowej i idealnej miłości. 
5;Po raz kolejny lektura Naszej Noblistki mnie nie zachwyca...Co prawda skłania do rozważań, porusza ciekawe tematy, a wykreowany świat zaprasza do eksplorowania i wciąga, ale!  Pozostawia czytelnika w jakiegoś rodzaju letargu. Nie wiesz co myśleć, jesteś ciekawy co dalej. Jakby ktoś urwał w połowie wartko toczącą się dyskusje. A szkoda.  Chętnie dowiedziałabym się jak potoczą się dalej losy Anny In i co stanie się ze światem, jednak tego nie będzie mi już dane się dowiedzieć... 
5;Myślałam, że będzie więcej treści o przyrodzie, życiu codziennym ludzi mieszkających w tamtym rejonie, że czytając będę czuła to zimno, ten siarczysty mróz i widziała oczami wyobraźni połacie pokryte śniegiem i lodem. No to tak nie do końca się sprawdziło. Dostałam rzeczywiście dużo informacji o mieszkańcach, ale większość dotyczyła historii. I właściwie mam wrażenie, że najwięcej treści było właśnie historycznych. Mam poczucie, że świetny i ciekawy temat nie został wyczerpująco ujęty. A szkoda. 
5;Brakuje tagu "literatura młodzieżowa". Z drugiej strony minister Czarnek wykląłby książkę za samo zasugerowanie, że bohaterowie uprawiają seks, i to niekoniecznie małżeński, i to niekoniecznie w pozycji misjonarskiej. 
3;Mocno przewidywalna i mimo chwytliwego tematu dość nudna., a psychologiczny rys postaci na słabym poziomie. 
6;Lubicie szwedzkie kryminały? I ogólnie skandynawskie klimaty?    Ja ostatnio nie mam do nich szczęścia, ciężko wczuć mi się w ten klimat i dać ponieść akcji. Tak też było niestety z “Przypływem”.   Wiele lat temu dochodzi do brutalnego morderstwa ciężarnej kobiety, która zostaje utopiona podczas przypływu. Sprawa nie zostaje rozwiązana. Olivia Ronning jest studentką Wyższej Szkoły Policyjnej i córką detektywa Arnego Ronninga. Jednym z jej zadań jest ponowne przeprowadzenie śledztwa w jakiejś starej sprawie, a jej wybór pada na dawną sprawę ojca, czyli właśnie Nordkoster. Jednak śledczy prowadzący  dochodzenie zapada się pod ziemię. Czy Olivia zdoła coś ustalić? Co odkryje po drodze?   Sam zamysł fabularny i prowadzenie akcji bardzo mi się podobało. “Przypływ” jest powieścią wielowątkową i ciekawie skonstruowaną, natomiast mi zabrakło emocji i czegoś, co przyciągnęłoby moją uwagę. Momentami jest bardzo monotonnie i nudno, nie ma wyrazistych postaci, które ciągnęłyby akcję i sprawiały, że chcę dalej poznać tą historię. Przy dobrnięciu do końca trzymała mnie tylko myśl, że chcę dowiedzieć się co naprawdę stało się z kobietą, która zginęła na plaży i kto był za to odpowiedzialny. Sprawa jest intrygująca, bo nie wiadomo zbyt wiele, jest świadek, ale to mały chłopiec, nie ustalono nawet tożsamości ofiary.    Zakończenie mnie trochę zaskoczyło, a trochę przewidziałam i gdy pojawił się pewien wątek, od razu było czuć jak to się skończy. Sporo postaci nie ułatwia wytypowania winnego, ale wiele z nich nie jest zbyt wyrazista i szybko o nich zapominałam w toku akcji.    Już dawno nie zdarzyło mi się tyle razy usnąć przy książce. Nie twierdzę, że jest zła, natomiast nie potrafiłam się w nią mocniej zaangażować i poczuć tego skandynawskiego klimatu. Sama bohaterka- Olivia i jej historia również nie podbiły mego serca, no może oprócz kilku ostatnich stron. Ale to chyba trochę za mało... :)  
8;Porywająca powieść o miłości. Polecam jako lekka lekturę na zimowy wieczór z herbatą pod kocem :) 
7;"Ty i cała reszta" to książka, która przeprowadziła mnie chyba przez wszystkie możliwe uczucia, jakie czytana historia może wzbudzić w czytelniku 🤔. Zaczęłam czytać z wielką ciekawością i od razu wpadłam jak śliwka w kompot, gdyż losy Hollyn i Jaspera po prostu mnie wciągnęły. Po ich pierwszym spotkaniu wiedziałam, że nudą wiać na pewno nie będzie. Hollyn i Jasper niczym dwa bieguny. Ona zmaga się z nieśmiałością, a całe jej życie naznaczone jest ciągłą walką o akceptację, gdyż dziewczyna ma zespół Tourette'a. Odnosi jednak sukcesy jako pisarka, a jej blog, na którym pisze o wydarzeniach kulturalnych jest bardzo znany. Jasper natomiast to wulkan energii, ekstawertyk, który uwielbia grać pierwsze skrzypce. Niebywale przystojny aktor z bagażem trudnych doświadczeń. Ta dwójka jest tak różna, ale ewidentnie ich do siebie ciągnie, a co najważniejsze mogą sobie nawzajem pomóc. W historii stworzonej przez Roni Loren bardzo podoba mi się to, że bohaterowie potrafią ze sobą rozmawiać. Wyjaśniają sprawy między sobą, są szczerzy i widzimy ich niesamowity progres na drodze ku samospełnianiu. Historia pokazuje, że warto korzystać z pomocy innych, warto walczyć o siebie, ale przede wszystkim nie wolno dać się zaszufladkować i mimo walki o swój rozwój, nie robić rzeczy wbrew sobie i swoim przekonaniom. Przełamanie się, szczególnie swojej nieśmiałości, jest istotne, ale warto dbać o swój komfort psychiczny. Autorka wspaniale nakreśliła relacje między bohaterami. Przyjaźń członków zespołu improwizacyjnego, przyjaźń Cala i Hollyn oraz Andy i Hollyn, rodzące się uczucie między głównymi bohaterami... takie to było smaczniutkie! Jedyny zarzut jaki mam do tej historii to zbyt intensywne sceny seksu 🙄. Nie pasują mi one do ogółu. Książkę oceniam jednak pozytywnie. Jest to bardzo interesujący romans z dużą dawką motywacyjną, która może czytelnika nakłonić do zmian ;) 
5;"Rozgotowane". Jakoś tak ten przymiotnik przychodzi mi do głowy, gdy myślę o tej powieści. Harlan Coben miał jakiś tam pomysł, wokół którego chciał zbudować ten tekst, w głowie - to niewątpliwe. Ale ta książka wyszła jakoś tak, jakby... jakby tylko ten pomysł miał i już nic więcej, co jest w tym wypadku aż paradoksalne (o tym dlaczego wspomnę za chwilę). Poza tymże pomysłem nie miał - tak to przynajmniej wygląda - ani koncepcji na postacie, ani stylu, ani niczego. No i skoro miał tylko tę koncepcję na zawiązanie akcji, to siłą rzeczy, nawet chcąc nie chcąc, tak ją rozgotował, rozwodnił, że co prawda ładnie zajmuje ona dokładnie całą powieść, ale przez to całość jest, no właśnie, cokolwiek... rzadka. Nie wciąga nas ta historia, nie śledzimy jej rozwoju, nie patrzymy na to, jak pokazują się nam tropy, ślady dzięki którym możemy wpaść na to, co się tam wydarzyło o sekundę przed prowadzącym śledztwo bohaterem, nie kibicujemy nikomu, nie rusza nas to nijak. I właśnie niekoniecznie dlatego, że ta historia wymyślona przez autora jest kiepska. Nie, jest zwyczajnie taka sobie, na pewno jednak nie jakaś bardzo zła. Nie absorbuje nas właśnie przez to rozgotowanie. No, jeżeli na ponad czterystu stronach jest maglowana jedna, niezbyt skomplikowana sprawa kryminalna, to jak inaczej ma to wyjść?  Co zresztą ciekawe, bo jakże zdolny autor chyba zdawał sobie sprawę z tej sytuacji i starał się jakoś ten tekst nawet nie tyle ubarwić, co dodać do niego inne historie. I poległ. To, co mamy na początku jest dodane tak sztucznie, tak bez związku z czymkolwiek (choć potem, pod koniec, autor stara się nam jakiś związek pokazać - i też wychodzi to bardzo nienaturalnie), że szok. Zaś wszystkie komplikacje tej głównej opowieści, które pisarz serwuje nam na końcu - cóż, też są zrobione w sposób mega wymuszony. "No to dodajmy zakrętkę. I jeszcze jedną. I jeszcze" - tak, to wygląda właśnie tak, jakby Coben w ten sposób kombinował przy pisaniu ostatnich rozdziałów tej powieści.  Powyżej pisałem, że brak koncepcji na postacie w tej książce jest wręcz paradoksalny. No, jest :) Jeżeli powieść jest zatytułowana "Mów mi Win", w oryginale po prostu "Win", to czytelnik ma prawo się spodziewać, że dowiemy się o tymże głównym bohaterze wiele. Poznamy jego sposób patrzenia na rzeczywistość, na świat, jego zwyczaje, podejście do ludzi. A co dostajemy? "Obrzydliwie bogaty, wyćwiczony cynik, ale wierny w przyjaźni i lubiący dobrych ludzi" - dwanaście słów. W dwunastu słowach to ująłem, co nam Coben przekazał. Bardzo ładna liczba, prawda? :) Tyle, ze z calutkiej książki właśnie te dwanaście słów wynika.  Z postaciami z tła jest jeszcze gorzej. Znowuż - ciekawe, że chyba Coben zdawał sobie sprawę z tego, jak bardzo nie ma na nie pomysłu - każdy pojawia się tu migawkowo, na jedną - dwie sceny (trzy czy cztery to już są naprawdę tylko dla wybrańców losu), coś tam mówi, coś tam robi, odgrywa swoją rolę w teatrzyku, który ma nam ową osiową dla fabuły historię przedstawić i znika. "Nie mam na ciebie więcej idei, więc pa, koniec spotkania", po raz kolejny pozwolę sobie na próbę rekonstrukcji Cobenowego sposobu myślenia.  Okej, nie zrozumcie mnie źle. To nadal jest powieść doświadczonego i piekielnie zdolnego twórcy literatury popularnej. To na pewno nie było jakieś bardzo złe. Ale też daleki jestem nie tyle nawet od zachwytów, ile od napisania, że to było na standardowym Cobenowym poziomie. Nie było, było głęboko poniżej niego.   PS Tylko jedna wzmianka o Hester Crimstein w całej powieści. Nie wiem, czy to dużo czy mało :)  [Chcesz skomentować tę lub którąkolwiek inną z moich recenzji? Zapraszam na portal nakanapie gdzie istnieje taka możliwość :) ] 
7;Serię książek fantasy o „Papierowym Magu” zaczęłam czytać zupełnie „w ciemno” :) Uprzedzona do książek tego typu po czytanej ostatnio „Lustrzannie” bałam się kolejnego rozczarowania. Na szczęście obawy okazały się niepotrzebne, bo tym razem akcja wciągnęła mnie do tego stopnia, że pierwszą cześć przeczytałam w jeden wieczór. Trzeba też zaznaczyć, że każda z części ma tylko ok 250 stron, więc fabuła toczy się dosyć szybko. Nie jest to arcydzieło trafiające do czołówki mojej listy, jednak jest to całkiem ciekawa seria jeżeli lubimy zwięzłe historie pełne magii. Na pewno jest to miła odskocznia po książkach Christelle Dabos, które niemiłosiernie mnie umęczyły. Minusem serii o Magu jest jedynie wątek romantyczny (który z książki dla dorosłych automatycznie robi książkę dla młodzieży) oraz lekka nierówność między częściami (pierwsza była o wiele lepsza od drugiej).   II) W „Szklanym Magu” Ceony musi stawić czoła konsekwencjom wypadków z poprzedniej części i nie dać się złapać dwóm niebezpiecznym zabójcom, którzy ścigają nie tylko ją, ale też jej najbliższych. Dziewczyna tym razem będzie musiała sięgnąć nieco dalej poza swoją moc papierowych zaklęć i poznać bliżej nowy materiał jakim jest szkło, żeby pokonać wrogów. ⭐️6,5/10 
9;“Oni” to świetna książka Joanny Opiat-Bojarskiej. Spodobał mi się ten trzymający w napięciu kryminał. Do samego końca nie wiedziałam, jak to się skończy. Cały czas po głowie chodziło mi pytanie, czy ojciec Kosmy wraz z kolegami faktycznie dokonał morderstwa? Czy zabił i zjadł człowieka? Najlepsze jednak w tym wszystkim jest spojrzenie na całą tę sytuację z punktu widzenia Kosmy, chłopaka, który cierpi na zespół Aspergera, przez co ciężko mu funkcjonować w neurotypowym społeczeństwie.  Książki nie dało się odłożyć. Kibicowałam Kosmie. Chłopak został sam, nie miał matki, a ojciec oskarżony o zabójstwo poszedł do więzienia. Mimo swoich ograniczeń syn próbował mu pomóc. Wraz z Idą, córką drugiego podejrzanego, chciał dowiedzieć się, co wydarzyło się 19 lat temu w Witkowie. Podróż do rodzinnej wioski i odgrzebywanie dawnych tajemnic było naprawdę fascynujące. Czy jego ojciec był zdolny do zabójstwa? Dlaczego sprawa wyszła na światło dzienne dopiero po tylu latach? Wszystko to takie podejrzane.  Postacie z książki są ciekawie wykreowane. Nie ma tu wyidealizowanego bohatera, dlatego wszyscy wydają się tacy autentyczni. W szczególności przypadł mi do gustu komendant Burzyński, poznajemy go poprzez dwutorową fabułę. Dzięki niemu jesteśmy na bieżąco z informacjami o śledztwie. Spodobał mi się również sposób, w jaki autorka pokazała trudność nawiązania kontaktów społecznych osób dotkniętych zespołem Aspergera. Przedstawiła jak ciężko takiej osobie otworzyć się na innych. Przemyślenia Kosmy i  wskazówki z poradnika, które przypominał sobie w pewnych sytuacjach, były naprawdę świetnym pomysłem.   Kryminał ma nietuzinkową fabułę, cały czas trzyma w napięciu, a najlepsze jest to, że nie można przewidzieć zakończenia. Śledztwo, stopniowe dochodzenie do prawdy, a przy tym atypowy Kosma to naprawdę świetne połączenie. Wiem, że opinie o książce są różne. Zawsze tak jest. Na mnie jednak ta historia, jak i jej bohaterowie zrobili pozytywne wrażenie, dlatego mogę ją polecić.  
7;Konkretna, rzetelnie napisana książka na temat życia w mniejszych polskich miastach. Sama się w takim wychowałam i potwierdzam zauważone przez autora obserwacje. Praca za minimalną krajową, dorabianie "na czarno", problem z dostępem do służby zdrowia, emigracja za granicę w celach zarobkowych, wyludnianie się miast, bankructwo fabryk, które prężnie działały w dobie PRLu, dając zatrudnienie setkom ludzi. Ja również wyjechałam na studia do dużego miasta ale jednak wróciłam w rodzinne strony. Niemniej jednak mam taki zawód, który mogę wykonywać wszędzie, nawet lepiej jest dla mnie pracować w mniejszym mieście z uwagi na mniejszą konkurencję. Ale większość znajomych nie wróciła już tutaj po studiach z uwagi na brak odpowiednich ofert pracy. Sama książka ciekawa, autor opisał wiele ludzkich historii, które mają wspólne tło. Nie jest to jednak łatwa lektura, nie wszystkie historie przeczytałam całkowicie, ponieważ część z nich była podobna (w szczególności te historie, gdzie głównie opisane były upadki dużych fabryk). Na pewno są też plusy mieszkania w mniejszych miastach, ale faktycznie nie dla każdego będzie ich wystarczająco dużo, by się na to zdecydować. 
10;W tej części obserwujemy niezwykłą (i niewiarygodną) przemianę policjanta Daniela Podgórskiego. Z misiowatego ciapciaka, objadającego się ciastami pieczonymi przez mamusię, staje się fanem siłowni, a ciasta i wódę zamienia na sterydy. Teraz zamiast ciapciaka mamy bysiora. Daniel zmienia się nie tylko fizycznie,ale równie psychicznie. Staje się wulgarny, chamski, a kolor jego oczu z niebieskiego zrobił się czarny. A oczy są przecież „zwierciadłem duszy”. Ta metamorfoza nie podoba się ani Dominice Nowakowskiej ani Emilii Strzałkowskiej, która przez jego wybryki straciła przedwcześnie urodzoną córeczkę.  Wątek kryminalny dotyczy zaginięcia zdegradowanej komisarz Klementyny Klopp, która na prośbę matki, po wielu latach wraca w rodzinne strony do Złocin aby wyjaśnić morderstwo Róży Grabowskiej. Sprawca zabójstwa (jej konkubent Błażej, z którym była w ciąży) został osądzony i skazany na 10 lat więzienia, ale pozostaje wiele wątpliwości co do tego czy skazano właściwą osobę. Jednak Klementyna nie dociera na miejsce, a gdzieś po drodze do celu ślad się po niej urywa. Do Złocin jedzie policjant Daniel Podgórski z policjantką Emilią Strzałkowską i psycholog (którą komenda chce przeszkolić na profilerkę) Weroniką Nowakowską. Szukając Klementyny, grzebią w przeszłości mieszkańców Złocin aby dokopać się do tego kto faktycznie zabił Rożę i gdzie jest Klementyna. Przy okazji odkrywają mroczną przeszłość tego zakątka i poznają różne sekrety mieszkańców wioski, także te z czasów wojny. Mamy też retrospekcję, w której cofamy się do okresu II wojny światowej i jesteśmy świadkami tragicznych wydarzeń, jakie rozegrały się w tej małej mieścinie.  Autorce udało się stworzyć klimat grozy, tajemnicy, miałam wrażenie jakbym czytała powieść Alana Edgara Poe czy Conan Doyla. Genialnie zarysowana mała, wiejska społeczność, na której cieniem kładzie mroczna przeszłość z okresu II wojny światowej. Bardzo wyraziści bohaterowie z ponurymi tajemnicami z własnego życia, wszystko w otoczeniu lasu,na odludziu, a całość spowija jakiś dziwny mrok i chociaż nie znajdziemy tutaj zjawisk nadprzyrodzonych, to klimat jest jak z horroru. Wątki obyczajowe przeplatają się zgrabnie z kryminalnymi, a wszystko czytelne, niepogmatwane, ale skonstruowane tak aby jak najdłużej wodzić czytelnika za nos i trzymać go w napięciu. Suspens na najwyższym poziomie. Czytało się to wspaniale, a zakończenie zaskakujące i ciekawe. 
9;To chyba najlepsza pozycja sci-fi, jaką kiedykolwiek przeczytałam (ale też nie jestem jakąś ogromną fanką gatunku). Oprócz świetnie przemyślanych fantastycznonaukowych elementów dostajemy też interesującą analizę społeczeństwa (Chin i Ziemi).   Nie zgodzę się z innymi użytkownikami, którzy uważają, że jest to książka dla fizyków. Nie wszyscy bohaterowie są ekspertami fizyki teoretycznej, więc wszystkie trudniejsze zagadnienia są im (i nam również) wyjaśniane w przystępny sposób. Myślę, że wystarczy podstawowa wiedza z gimnazjum, np. o budowie atomu. Nie ma się czego bać - ja słuchałam audiobooka, a mimo tego nigdzie się nie zgubiłam. Co prawda jestem w STEM-ie, ale jednak ostatnie zajęcia z fizyki miałam w pierwszej klasie liceum, więc moja wiedza z tej dziedziny jest nikła.  Mam duże oczekiwania co do reszty książek z tej serii i przeczucie, że się nie zawiodę :) 
6;Współczesna "Alicja w Krainie czarów", ale dla mnie nie tyle w świecie mody, co malarstwa końca XIX w., szczególnie jeśli popatrzy się na ilustracje wypełniające książkę, mogące wywołać deja vu u każdego, kto choć skubnął historię sztuki - Ramon Casas "Dekadencka dziewczyna", pikniki Renoira, Tancerki Degasa, Monet, Manet, Seurat... Czyżby autorka stworzyła swoją historię po wizycie w galerii? ;) 
8;Książka trzyma w napięciu do ostatniej strony, przez co czytelnik jest ciągle w pełni zaangażowany i zainteresowany. Polecam :) 
8;Pięć tysięcy kilometrów na sekundę, to historia rozpoczynająca się we włoskim miasteczku. Młoda, około 20 letnia dziewczyna przeprowadza się wraz ze swoją matką do nowego miejsca. Podczas gdy firma przeprowadzkowa znosi do ich nowego mieszkania kolejne graty, dwaj młodzi chłopcy podglądają je z przeciwległego mieszkania, wewnętrznego dziedzińca kamienicy. Dwaj przyjaciele kończą właśnie ostatnie egzaminy i niebawem staną przed podjęciem decyzji o swoim dalszym życiu. Piero, planuje kontynuować naukę na studiach i zostać w przyszłości archeologiem. Natomiast Nicola, ma raczej smutną perspektywę pracy w rodzinnym sklepie. Obaj jednak poza planowaniem przyszłości są zainteresowani nowo poznaną dziewczyną z sąsiedztwa.  Zwieńczenie tej historii jest dość zaskakujące i bardzo satysfakcjonujące. To opowieść o niespełnionej miłości, zazdrości, o braku poznania samego siebie, zrozumienia swoich własnych oczekiwań i pragnień. Kreska jest dość oszczędna, pozostawia pewną dozę zagadkowości, a jednocześnie świetnie odpowiada klimatem scenariuszowi tego komiksu.  Po więcej zapraszam do filmu. 
8;Jeżeli ktoś zaczął z twórczością Mroza np. od Chyłki to myślę, że ta książka będzie czymś całkiem innym, czym Remigiusz was zaskoczy. 
8;Pan Łazarewicz jest jednym z moich ulubionych autorów polskiej literatury faktu. I tym razem nie zawiódł ale to nie jest jego najlepsza praca.  Jezeli czytelnik oczekuje jednoznacznego wyjaśnienia sprawy Gorgonowej to się rozczaruje. Autor przedstawił bardzo wyraziście fakty i opinie opowiadające się za i przeciw jej winie, bez torturowania czytelnika swoimi osobistymi przekonaniami w tej sprawie. Jest to rzetelny reportaż. Wiele pracy włożono w wywiady z wciąż żyjącymi świadkami i ich rodzinami, przegląd archiwów, a nawet lokalne oględziny miejsc powiązanych ze sprawą. To jest profesjonalna dziennikarska robota.   Jedyne co można by moim zdaniem ulepszyć to redakcję i warsztat pisarski. Nie jest to tak pisarsko dopracowane jak książka o Przemyku, gdzie autor w wyrafinowany sposób kieruje (ale nie manipuluje) emocjami czytelnika. Nie jest to kwestia tematu, bo oba były bardzo ciekawie ale raczej mniej lub bardziej lepszego okresu pisarskiego autora.   Bo nie ulega wątpliwości, że umiejętności i doświadczenie są, niemniej literatura faktu, jak każda inna, potrzebuje weny/muzy. Tutaj jakby owa muza była ciut dalej ale jak daleko to wie tylko sam autor. 
9;W czytaniu I części, tj. tej o pułkowniku Miasojedowie, jedyne co mi przeszkadzało w lekturze to fakt, że znałam zakończenie. Cześć II o Klarze wciągnęła mnie bardziej, a jej losy nadałyby się na oddzielny obszerniejszy tom powieści. Opowiedziana historia wstrząsająca, do tego świetnie napisana. 
7;Przyznaję, że do sięgnięcia po Czekoladową dynastię Teresy Moniki Rudzkiej skłonił mnie tytuł, bo kto z nas nie lubi czekolady. Jest ona dobra na wszystko: na smuteczki i chandrę, na uczczenie ważnego wydarzenia, na rozgrzanie w mroźny wieczór. Dobra uwielbiam czekoladę w każdej postaci tę w tabliczce i tę do picia, ptasie mleczko oblane przepyszną mleczną czekoladą czy praliny, pralinki i pralinusie. W tej książce aż pachnie czekoladą i podczas czytania łapałam się niejednokrotnie na tym, że szukałam pod ręką chociaż kosteczki. To zdecydowanie nie jest książka dla osób będących na diecie.  Czekoladowa dynastia. Czas Karola to przepięknie opowiedziana historia słynnej firmy E.Wedel, którą znają wszyscy i to chyba nie tylko w Polsce. Wedel to marka sama w sobie i nikomu nie trzeba jej przedstawiać. Ale nie wszyscy znają jej początki. Ja dzięki najnowszej książce Teresy Moniki Rudzkiej poznała firmę od podszewki, od jej pierwszych kroków na rynku, ciężkiej i mozolnej pracy jej założyciela. Firma Wedel istnieje już na rynku 170 lat, a za jej sukcesem stoi Karol Wedel, który choć był Niemcem z urodzenia to z wyboru był Polakiem. Autorka zaczyna snuć swoją opowieść w roku 1841 kiedy to młoda Joanka Miller z rodzinnej miejscowości wyjeżdża do Berlina, aby objąć posadę służącej u młodego Wedla. To tutaj jest świadkiem narodzin Emila i śmierci pierwszej żony Karola. To z nim i jego kolejną żoną, Karoliną przenosi się do Warszawy. I to w Warszawie powstaje pierwsza cukiernia Karola, a ma to miejsce w 1851 roku/ Przenosiny do Warszawy okazały się być strzałem w dziesiątkę. Na ulicy Miodowej powstaje pierwsza fabryka i pijalnia czekolady, która cieszy się dużym powodzeniem. Nie spodziewałam się, że tak wciągnie mnie ta historia. Autorka pokazała nam nie tylko jak powstała fabryka Wedla, ale i zabrała mnie do Warszawy będącej pod zaborami. Pokazała mi nie tylko jak żyło się w tamtych czasach, co wolno było kobiecie, a czego nie wypadało. Zabrała mnie też na zakupy do sklepu... Stanisława Wokulskiego, gdzie mieliśmy okazję wpaść na Izabelę Łęcką. Bohaterki Lalki nigdy nie lubiłam, a przypadkowe spotkanie w Czekoladowej dynastii tylko mnie utwierdziło w przekonaniu, że to panna nosząca wyżej nos niż ma głowę. Za to z przyjemnością przysłuchiwałam się Ignacemu Rzeckiemu, który był stałym bywalcem wedlowskiej pijalni. Przecież Pan Ignacy musiał na własne kubki smakowe sprawdzić co takiego jest w tej czekoladzie. To świetnie napisana powieść: nostalgiczna i realistyczna. Jeśli lubicie wynieść coś nowego z książki albo lubicie czekoladę to musicie sięgnąć koniecznie po Czekoladową dynastię. Czas Karola Teresy Moniki Rudzkiej. Już przeglądałam w zapowiedziach kiedy będzie kolejny tom cyklu, ale niestety nie udał mi się nic znaleźć. 
7;Świetna manga, z początku miałam co do niej mieszane uczucia ze względu na różne opinie. Mi jak najbardziej przypadła do gustu, na pewno będę sięgać po następne tomy.  Podsumowując: polecam :) 
10;Dzika potęgo myśli wątłej. Myśli wątłej, fundamentu egzystencji każdego z nas. 
10;"Żelazna zbrodnia" to drugi tom serii "Żelazne serca" @agatapolte_autorka . Jest to romans mafijny, co moim zdaniem wątek mafijny pojawia się dość często.   Główna bohaterka Brynna, chcąc spłacić długi ojca narkomana, zgłasza się do klubu Spectrum, w którym dostaje pewną kopertę. Właścicielką klubu jest, ku mojemu zdziwieniu, kobieta Danika Wilson, chcąca zostać królową bostonskiej mafii. Jednak by to zrobić musi najpierw pozbyć się swojego brata Rekina z Wybrzeża. Więc gdy Byrnna jest w posiadaniu rzeczy, która należy do Daniki, którą też usilnie szukał Mattheo Wilson jest w wielkim niebezpieczeństwie.  Do jakich czynów posunie się rodzeństwo by zdobyć władzę?  I co zrobią gdy na ich drodze stanie przypadkowa niewinna dziewczyna ?  Żałuję tylko, że nie przeczytałam pierwszego tomu ale obiecuję to nadrobić bo cała seria "Żelazne serce" rozbudziła moja ciekawość. W tej książce jest tyle emocji, akcji oraz te rozbrajające dialogi między bohaterami, że nie raz popłakałam się ze śmiechu. 
9;Jestem oczarowana tymi chełmżyńskimi klimatami. Tajemnicze historie , które wydarzyły się tu dziś i przed laty przeplatają się nawzajem., by doprowadzić do zaskakującego wyjaśnienia. W tle osobiste dramaty komisarza. Nie można się nudzić. 
7;Ciekawa i niełatwa lektura, poruszająca temat zespołu Aspergera i jego wpływ na funkcjonowanie w społeczeństwie.  Historię głównego bohatera, Tomka poznajemy od czasu jego narodzin, aż po dorosłość.  Tomek już od dzieciństwa wyróżnia się odmiennym zachowaniem, które jest niezrozumiałe dla osób z jego otoczenia. Już w przedszkolu jest cichy i wycofany. Nie nawiązuje kontaktów z rówieśnikami i ma swoje stałe rytuały. Kanapki pokrojone w kwadraty, ten sam jogurt. Wielką pasją i fascynacją Tomka są pociągi, o których wie wszystko z najmniejszymi szczegółami.  Pomimo dziwnego sposobu bycia Tomek jest inteligentny i szybko się uczy. Udaje mi się skończyć studia i dostać pracę w dużej korporacji. Tu również spotyka się z brakiem zrozumienia u innych. Niełatwo mu nawiązać dobre relacje z kolegami i jest uznawany za dziwaka. Jednocześnie jest bardzo dobrym pracownikiem, choć niedocenianym przez przełożonych. Gdy wybucha pandemia i firma przechodzi na pracę zdalną, okazuje się, że Tomek jako jedyny nie poddaje się panice i ze spokojem realizuje zadania.  Autorka bardzo dobrze wykreowała bohaterów pod względem psychologicznym. Pokazała, że człowiek z zespołem Aspergera może funkcjonować w społeczeństwie i w niektórych sytuacjach poradzi sobie nawet lepiej niż inni. 
9;I znów aktualne, choć było zawsze, ale dziś szczególnie wobec zalewu Miłości Ojczyzny Ponad Wszystko:  "...Wszędzie tam gdzie wzrok młodzieńca odkrywa swoje przeznaczenie w oczach dziewczyny, tworzy się ojczyzna. Gdy na ustach waszych jawi się gniew lub zachwyt, gdy pięść godzi w łajdactwo, gdy słowo mędrca lub pieśń Beethovena rozpala wam duszę, uwodząc ją w nieziemskie kręgi, wówczas - na Alasce i na równiku - rodzi się ojczyzna. Ale na placu Saskim w Warszawie, na Rynku krakowskim, będziecie bezdomnymi włóczęgami, domokrążcami bez przydziału i wędrownymi, beznadziejnie ordynarnymi groszorobami jeśli pozwolicie aby trywialność zabiła w was piękność....." 
7;Jak dotychczas najlepsza, tj. po dwóch tomach. Zobaczymy jak będzie dalej 🥴 
2;Kiszka, szkoda czasu, słaba intryga, fatalna treść i zakończenie. Pan Autor chyba nigdy nie był w Tatrach. Pomyłek masa, nie wiem czy sam przeczytał to co pisał. 
8;Russian Devil” czyli książka klasyczna w jej kanonie literatury. Choć ma kilka własnych „smaczków”. Dla niektórych tgz. „guilty pleasure”, ale za to jak dobry. Zaledwie 206 stron wiec idealna na dwa weekendowe wieczory. Rodion i Mavis mają duszę i są bardzo rozkoszni. Trzeba powiedzieć, że tą fenomenalną historię poznajemy w głównej mierze „zaglądając” do głów bohaterów. Czytając miałam wrażenie, że dużo opowiadają (w szczególności Mavis), zastanawiają się, zakładają - a mniej mówią do siebie nawzajem co dało czytelnikowi szeroki ogląd. Dzięki temu nie ma myśli: „po co ona to robi” co w tym typie literatury jest dość częste i za to ogromny plus dla autorki, że stworzyła bohaterów, którzy są „logiczni”. Nie ukrywam, że do sięgnięcia po tę pozycję przekonał mnie motyw Rosji i tu niestety moje ogromne rozczarowanie. Rozumiem, że władza i pieniądze, ale to nie wystarczy aby zbudować Rosyjski klimat. Warto nadmienić, że jest to debiut. W mojej opinii bardzo dobry, a autorka poprzeczkę powiesiła wysoko. Uwielbiam takie zakończenia więc na maksa czekam na kolejną część. 
8;Książka jest lekka, ale dobra. Wciąga choć nie porywa. Raczej ją zapamiętam. Głównego bohatera się lubi i trzyma za niego kciuki. Można się czepiać detali, ale całość robi dobre wrażenia. Najbardziej zapadnie mi w pamięć wątek społeczny. To jak bardzo bohater pragnie normalności, przyjaźni - drugiego człowieka. Trudno było mi się oderwać, teraz żałuję że już mi się skończyła. 
7;Czy w życiu siedemdziesięcioparo łatki może zdarzyć się jeszcze coś ciekawego, ekscytującego?  Lekki kryminał na wieczory. 
8;🔊🔊 R E C E N Z J A 🔊🔊   Tytył: "Straż graniczna". Autor: Anna Gorczyca. Wydawnictwo: Muza. Premiera: 2021-11-10.   Dziękuję @wydawnictwomuza za egzemplarz do recenzji 🤗📚   Książka "Straż graniczna" to zbiór prawdziwych reportaży, pracy funkcjonariuszy straży granicznej. Dzięki tej książce poznamy ich pracę od kuchni 😉 która nie należy ani do miłych, ani do łatwych... 🙄   Zaczynając swoją zmianę niewiedzą z kim i z czym przyjdzie im się zmierzyć danego dnia. Czy będzie to pościg...?  A może trzeba będzie użyć kamuflażu, aby wytropić przestępców...?  Każda zmiana jest inna. A oni muszą być przygotowani dosłownie na wszystko.  Sprawność, odwaga i bystrość umysłu wyróżnia dobrego funkcjonariusza straży granicznej.  Jednocześnie muszą zwracać uwagę na tyle rzeczy...,że nie jednego by to przerosło 🙈   Funkcjonariusze na co dzień borykają się z przemytnikami papierosów, narkotyków, samochodów czy też ludzi. Opisane historię i wydarzenia są oparte na faktach i nie jednego mogą zaskoczyć...A w głowie czytelnika mogą postawać pytania: Ale jak to...? Ale dlaczego...a komu to potrzebne...itp itd. Czytając sama się nie raz zastanawiałam: jak to możliwe, że ludzie tak robią 🙄😒 Ale jak widać niema rzeczy niemożliwych i ile głów tyle pomysłów 🤷‍♀️   Funkcjonariusz straży granicznej niema lekko a jego praca często jest niedoceniona 😔 A to dzięki ich ciężkiej pracy nasze granice są bezpieczne. To oni chronią granic, chronią nas przed nielegalnymi imigrantami czy terrorystami.   Książka napisana jest lekkim, prostym językiem, który każdy zrozumie.  Nie każda przedstawiona historia jest "łatwa", ale dzięki temu historię te są wiarygodne i skłaniają czytelnika do refleksji...   Książkę polecam każdemu 😊 tym bardziej przy obecnej sytuacji 😔 📚 
10;Czy można tak wczuć się w historię, żeby odczuwać różnego rodzaju emocje? Oczywiście, że tak, jeśli sięga się po najnowszą książkę @adrian_bednarek_autor wypełnioną kreatywnymi świrami. Dla mnie to było jak degustacja i relaks przy craftowych piwach, uczta i przyjemnie spędzony czas  Głód. Współczucie. Głód. Szok. Niedowierzanie. Głód. Wstręt. Głód. Żal. Głód. Złość. Głód. Te emocje towarzyszą od samego początku do samego końca. Jak z cwaniaka i łowcy stać się ofiarą chorego zwyrodnialca? Jakie tortury i cierpienie mogą spotkać Patryka za "niewinne" zabawy? Głód, suchość w ustach, myśl o łaknieniu, przekąszeniu czegoś są niczym w porównaniu do historii, która jest jak spaghetti na talerzu wije się w różne strony, a doprawiają ją różne "smaczki". Momentami jest ostro jak po rozgryzieniu papryczki (tak, jem czasami spaghetti z dodatkiem kilku papryczek 🤤🤭) chwilami syto, jak z dobrym kawałkiem mięsa, a to wszystko uzupełnione ciekawymi bohaterami (sosem) i (oregano) bonusami, wynikające ciekawostki w miarę pochłaniania "książki"  Jeśli chociaż przez chwilę podczas czytania zrobiłeś się głodny/na lub przez myśl przeleciało jakieś jedzenie, to ta książka jest dla Ciebie, pod warunkiem, że nie boisz się przy niej zgodnieć i poznać mroczną stronę tortur. 
5;Być może i jest to arcydzieło gatunku , dla mnie to było ciężkie doświadczenie . Nie pamiętam kiedy ostatnio tak ciężko czytało mi się książka . Dla mnie jest ona zbyt chaotyczna , brak jej rytmu . Autor przerzuca nas z bohatera na bohatera , z jednego czasu w drugi , z miejsca w miejsce . Na koniec i tak wiemy , że liczy się początek i koniec , to co w środku nie ma znaczenia . Takie jest przesłanie tej powieści , i niestety taka jest ta książka . 
9;Ona mnie wybawiła... Ja ją zniszczę.  Colton jest jednym z członków klubu motocyklowego Sinners&amp;Reapers, ale oprócz tego jest również wyśmienitym chirurgiem cieszącym się doskonałą opinią wśród mieszkańców. Jednak nie wszyscy znają jego drugie oblicze, to bardziej mroczne w którym nazywany jest psychodoktorkiem. Pojawienie się Lexi w życiu mężczyzny, sprawia iż staje się ona dla niego jednocześnie wybawieniem i zgubą. Tymczasem w klubie robi się niebezpiecznie, ktoś bowiem kolejny raz zagraża bliskim bikerom. Colton wiedząc co przeżyła dziewczyna stara się zrobić wszystko by ją ochronić. Natomiast Lexi po traumatycznych przeżyciach, fizycznie próbuje na nowo żyć, jednakże psychicznie wciąż nie radzi sobie za dobrze.   "Do tej pory żyła w przeświadczeniu, iż wszystko wokół jawi się w różowych barwach. Parskam więc żałosnym śmiechem, obśmiewając samą siebie. Głupią, naiwną Lexi, która zamknięta we własnym świecie razem ze swoją fobią nie chciała zauważyć, jak bardzo zmieniła się rzeczywistość wokół."   Trzecia część rewelacyjnej serii Sinners&amp;Reapers o twardzielach, którzy dla własnej rodziny są w stanie poświęcić swoje życie. Tym razem historia Coltona i Lexi, którzy wywoływali ogromne emocje. Wierzcie mi tu nie ma grzecznych chłopców którzy bawią się w kluby, znajdziecie tu sporą dawkę adrenaliny, którą dostarczy wam Colton. Jego mroczna strona niejednokrotnie wprawiała mnie w zdumienie i szczerze? Nie chciałabym być jego wrogiem. Relacja między Coltonem a Lexi momentami doprowadzała mnie do białej gorączki, była to zabawa w kotka i myszkę i pomimo iż rządził tu strach o drugą osobę to nie powinno się grać na uczuciach innych. Koniecznie sięgnijcie po tą serię, zaczynając od początku, gdyż pojawiają się tu wszyscy bohaterowie z poprzednich części. Ich recenzje znadzjecie kilka postów niżej. 
8;https://wdomowejbiblioteczce.blogspot.com/2021/11/adam-kay-twoja-anatomia-recenzja.html  Tak zabawnej książki popularnonaukowej to ja dawno - a może i nawet nigdy - nie czytałam!  Zacznijmy od tego, że literatura popularnonaukowa może nas czasami nudzić. Bywa, że jest po prostu bardziej naukowa, niż popularna 😉. Ale książka Adama Kaya wyłamuje się z tego schematu - i to jak! To pełna humoru publikacja o tym, co kryje się w naszym ciele. Autor, operując ironicznym piórem (co za gra słów!) przeprowadza nas przez rozmaite ciekawostki na temat poszczególnych organów i części ciała. Jest naprawdę zabawnie (więc jeśli czytacie w przestrzeni publicznej, to robicie to na własne ryzyko!), a przy tym ciekawie i, zgodnie z zapowiedzią na okładce... kompletnie obrzydliwie. Dowiemy się między innymi tego, jaki kolor mają żyły w rzeczywistości (breaking news: nie są ani niebieskie, ani czerwone), które mięśnie naszego ciała są najszybsze, a który organ potrafi całkowicie się zregenerować. A tekst idealnie dopełniają rysunki Henry'ego Pakera. 
8;Barbara Sieradzan „Pies w domu. Instrukcja obsługi” 🐕  „(...) pełna miska i miłość człowieka wystarczą, by pies był szczęśliwy.”  Na pewno większość z Was ma psa w domu. Dlatego ta lektura może być uzupełniającą wiedzą a jeszcze przydatniejszą dla osób, którzy planują adoptować pupila.   Pies to najlepszy towarzysz życia, wierny i oddany, dający bezwarunkową miłość i bezpieczeństwo.   Ta książeczka mieści w sobie wiele ciekawostek, porad i wskazówek jak radzić sobie z czworonogiem, i jak odczytywać jego zachowania. Informuje o psich zwyczajach, potrzebach i charakterach poszczególnych ras. 👍   Zdecydowanie polecam. Dodatkowo poradnik urozmaicony jest ilustracjami i zabawnymi anegdotami. 👌  ADOPTUJ, NIE KUPUJ 🐶 
7;https://wdomowejbiblioteczce.blogspot.com/2021/11/christine-negroni-na-tropie.html  Christine Negroni opowiada o niewyjaśnionych katastrofach lotniczych i ich przyczynach. Zgodnie z informacją na skrzydełku okładki, autorka jest dziennikarką piszącą o bezpieczeństwie w powietrzu i badaniach wypadków. W swojej książce przybliża nam poszczególne przypadki, które nie schodziły z pierwszych stron gazet, jednocześnie wskazując, co zawiniło - lub kto. Przyczyn wypadków lotniczych można się doszukiwać niemalże wszędzie: poczynając od usterek fabrycznych, poprzez zaniechania już na etapie postprodukcyjnym, czyli w trakcie przygotowań do lotu, aż po błędy ludzkie, problemy z komunikacją, czy ataki terrorystyczne.  Bardzo spodobało mi się, w jaki sposób autorka tę książkę napisała. Nie jest to publikacja, którą czytamy z trudem, przedzierając się przez gąszcz specjalistycznych terminów i co chwilę marszczymy brwi, próbując cokolwiek z tego wszystkiego zrozumieć. Jest to świetnie poprowadzona analiza opisująca zarówno te nieszczęśliwe w skutkach wypadki, jak i sytuacje, w których piloci potrafili poradzić sobie z nagłym problemem i wyjść bez szwanku albo zapobiec katastrofie o większym rozmiarze. Oczywiście, zdarzyły się elementy nudniejsze czy trudniejsze w odbiorze, jak to bywa w książkach popularnonaukowych, ale naprawdę byłam zadowolona z lektury i uważam, że można z niej wyciągnąć mnóstwo ciekawych informacji. Tego typu publikacje zasługują na uwagę! 
8;Kryminał taki jaki lubię. Akcja zaczyna się bardzo szybko. Fabuła opiera się na tajemnicy sprzed lat kiedy to zaginęła młoda, sumienna i zdolna nastolatka.  W książce pojawia się wielu bohaterów, tak więc ścigając sprawcę jest szeroki wachlarz potencjalnych sprawców. Każdy może być mordercą i gwałcicielem. Częste zwroty akcji powodowały że czasami musiałam porzucić swój typ. Zdarzyło mi się powrócić do już raz wykluczonego podejrzanego.  " Jeden krok przed śmiercią" opiera się na przemyślanej i dobrze napisanej fabule. Liczę na to że w Polsce ukażą się inne książki tej autorki. 
6;Puste przeżywanie dnia po dniu. Błahe rozmowy, które mają zabić czas. Miłość i zemsta, które żyją obok siebie. Przyglądanie się innym, by przeżywać ich dzień i w ten sposób wypełnić własny. Czuć samotność bohaterów, pustkę ich życia czy codzienne lęki. A to w towarzystwie kilometrów piasku, lazurowych wód i życia w podróży.   Cristian Crusat opisuje świat w nieoczywisty sposób. Były momenty, gdy nie zrozumiałam zdania czy dwóch i momenty, gdzie zgubiłam się w akapicie, więc musiałam go przeczytać jeszcze raz. Nagłe pomieszanie jawy i snu również wybijało mnie z rytmu. Wydawnictwio twierdzi, że autor jest jednym z najważniejszych europejskich twórców poetyki XXI wieku i że „jest jednym z najbardziej oryginalnych autorów najnowszej literatury hiszpańskiej". Myślę, że to daje najlepsze wyobrażenie o tym, jak niecodzienna jest zawartość tych sześciu opowieści. Wszystkie są krótkie, ale wymagają sporo naszej uwagi. Łatwo może nam umknąć ich prawdziwa treść, która skryta jest pod codziennością (i kilka razy nie udało mi się jej odnaleźć, choć czułam, że jest na wyciągnięcie ręki), ale gdy już ją odczytamy... Potrafi to wzbudzić burzę myśli.  Nie wszystko zrozumiałam w tej poetyckiej prozie, ale czytanie było przyjemnym doświadczeniem. Mam mieszane odczucia co do treści, ale czuję się oczarowana stylem autora. W tym przypadku nie jestem ani na tak, ani na nie. Przyjemnie się czytało, ale nie jest to lektura dla każdego.  „Opowiadania nie zawsze dostarczają zakończeń, nawet jeśli wydaje się to dziwne. Czasami są równie nudne jak życie poza nimi."  Muszę jeszcze wspomnieć o jednej rzeczy! O papierze, na którym „Krótka teoria podróży i pustyni" została wydana. Jest tak gruby i przyjemny w dotyku... Jedynie garstka wydawnictw przykłada uwagę do tak często niedocenianego elementu książki, więc pochwalenie za to wydaje mi się konieczne. Brawo Format!  przekł. Tomasz Pindel  Paca otrzymała Literacką Nagrodę Uni Europejskiej. 
7;https://wdomowejbiblioteczce.blogspot.com/2021/11/f-scott-fitzgerald-wielki-gatsby.html  Ameryka, lata 20. XX wieku. Prosperity, rewolucja w modzie, powstanie mass mediów. W tym właśnie okresie osadził snutą przez siebie historię amerykański pisarz. Jej tytułowym bohaterem jest Gatsby. Wielki Gatsby. Postać owiana tajemnicą, intrygująca wszystkich, którzy kiedykolwiek usłyszeli jego nazwisko, w pewnym sensie wręcz... niepokojąca. Jakie sekrety skrywa w sobie ten człowiek?  Historię Gatsby'ego poznajemy z perspektywy mężczyzny, który z sąsiada zafascynowanego postacią tytułowego bohatera staje się wręcz jedyną osobą, o której ten mógłby powiedzieć "przyjaciel" czy "powiernik". Choć początkowo "Wielki Gatsby" wydawał się lekturą zwykłą, to było tak jedynie na pozór. W tej powieści znajdziemy o wiele więcej. Jest w niej tragizm, wyjątkowa ironia losu. Jest sportretowanie ludzkich namiętności, rozdarcia emocjonalnego, ucieczki od odpowiedzialności. Przede wszystkim wyjątkowo znamienne jest zakończenie!  UWAGA, DALEJ MOŻLIWE SPOJLERY! Tym, co najbardziej mnie dotknęło w zakończeniu, była kwintesencja życia na pokaz, swego rodzaju blichtru, otaczania się ludźmi, których nie interesuje nasze wnętrze, lecz jedynie powierzchowność i bogactwo. Przyjęcia, jakie urządzał Gatsby, cieszyły się wyjątkowym zainteresowaniem. Do willi Gatsby'ego, wiecznie rozświetlonej, przepełnionej śmiechem i muzyką, przychodziły całe tłumy. A w jego ostatniej drodze towarzyszyło mu zaledwie kilka osób. Jest w tym pewien tragizm, a mnie od razu przypomniała się scena z filmu o Mozarcie, gdzie podczas pogrzebu jego ciało ląduje w zbiorowej mogile... Oczywiście - Gatsby miał swój cel w urządzaniu tak wielu przyjęć. Miłość (bądź też pewne jej wyobrażenie, którym się kierował), której poświęcił całe swoje życie, okazała się nie być tego warta. 
9;Bardzo mi się podobała, mam nadzieje że będą kolejne części 
4;https://wdomowejbiblioteczce.blogspot.com/2021/11/beth-oleary-w-droge-recenzja.html  Mam wrażenie, że nie do końca rozumiem ideę tej książki. Autorka chciała być może przekazać czytelnikom, że warto dać człowiekowi drugą szansę i że nieporozumienia mogą być katastrofalne w skutkach... Ale ja nie czuję się przekonana do całej historii. Intencje bohaterów były dla mnie niezrozumiałe, nie mogłam połapać się we wzajemnych relacjach między nimi. A już kompletnie nierzeczywisty wydał mi się jeden z dwójki głównych bohaterów, jednocześnie narratorów tej powieści, czyli Dylan; w szczególności jego sposób wysławiania się (momentami brzmiał niczym człowiek z dawno minionej epoki, co zapewne miało związek z jego zamiłowaniem do tworzenia poezji). Chłopak tkwił w konflikcie z własnym ojcem, ale konflikt ten nie został zbyt dokładnie opisany. Zarówno Dylan, jak i Addie byli dość irytujący. Sama znajomość tej dwójki zawiązała się w sposób dość dziwny - od razu wpadli sobie w oko, spędzali upojne chwile, a więc przeżywali wakacyjny romans, a później próbowali przetrwać w związku na odległość...  Nie przekonała mnie do siebie ta pozycja. Owszem, znalazłam w niej kilka fragmentów, które mnie rozbawiły, ale czy to wystarczy, aby uznać książkę za zasługującą na uwagę? Jeśli chcielibyście przeczytać coś od Beth O'leary, to zdecydowanie lepszym wyborem będą jej dwie poprzednie książki, czyli "Współlokatorzy" oraz "Zamiana". Natomiast "W drogę!" można odpuścić sobie i nie odczuwać z tego powodu wyrzutów sumienia. 
7;Widziałem kiedyś w ofercie ,,Biedronki" nie kupowałem, bo obawiałem, że się rozczaruję. Niedawno wpadła mi w ręce przypadkiem, więc przeczytałem z ciekawości. Jak tylko zacząłem czytać nudziła mnie, ale nie odkładałem jeszcze. Dopiero po kilkunastu stronach zaczęła mnie już ciut mile zaskakiwać. Zawiera opowiadania, gdzie moim zdaniem każdy znajdzie coś dla siebie. Ja sięgnąłem szukając inspiracji i znalazłem ją. Najbardziej lubię Sylwię Chutnik i jej tekst.  ,,Nadzieja" mówi, że należy przeżyć wszystko, co jest nam dane. Całą radość cały smutek, nie wolno się od niego uchylać. Nieprzeżyty smutek i tak nas kiedyś dopadnie. 
8;Wampirze intrygi, wilcze problemy w stadzie oraz chwilowa nieobecność diabelskiego kochanka, czyli kolejne przygody Dory Wilk!  Jak zwykle wciągająca, bardzo szybka akcja oraz świetne poczucie humoru bohaterów. 
8;Katarzyna Małecka po raz kolejny zaskakuje ale ani na moment nie zawodzi. "Zapach pokusy" odbiega nieco od tego, co do tej pory czytałam od Autorki, a z drugiej strony po raz kolejny wspaniale pokazuje jej niezwykły kunszt pisarski. Dostajemy świetny, pełen namiętności i wzajemnego pożądania romans. Uwierzcie, mało kto potrafi tak niesamowicie oddać chemię między bohaterami na kartkach książki. Oprócz tego są tajemnice, jest interesujący czworokąt (!), bywa niebezpiecznie, a niemal cała fabułą to jak stąpanie po grząskim gruncie w oczekiwaniu na upadek. Bohaterowie za to, są wybitnie scharakteryzowani, skomplikowani, ludzcy, ulegający życiowym pokusom ale i emocjom. Czego chcieć więcej? Jedynie drugiego tomu, już, natychmiast, w tym momencie! ;-)  Blair nie jest potulną owieczka. Ona nie obawia się wyrazić swojego zdania, a także uparcie przy nim obstawiać. Nie wyzbywa się swoich naturalnych reakcji nawet w obliczu zagrożenia. Poznajemy ją jako dziewczynę zaradną i pracowitą, która z szacunkiem odnosi się do innych ale przede wszystkim jest ogromnie niezależna. Jest świadoma beznadziejnego położenia w jakim się znajduje i stara się robić dobra minę do złej gry. Nie jest w stanie za to zapanować nad nieodzownym przyciąganiem do władczego dona.  Massimiliano opisywany jest przez innych jako człowiek zimny, bezwzględny, kierujący się odwiecznymi zasadami, które rządzą jego światem. Nie jest skory do uczuć ani namiętności. Potrafi przejrzeć drugiego człowieka i doskonale odnajduje się na pozycji, która mu przypadła. Jednak gdy w grę wchodzą uczucia jego ocena sytuacji nie jest już tak perfekcyjna i nie potrafi dokonać logicznej analizy faktów i zachowań, które ma pod nosem. Czy to na pewno Blair będzie jego zgubą czy okaże się nią jego własna słabość, gdy do głosu dochodzą uczucia.  Książka absolutnie mnie pochłonęła, a ciąg wydarzeń nie pozwalał na oderwanie się od lektury. Nie zmienia to jednak faktu, że po lekturze czuję ogromny niedosyt, jednak tak to już bywa w przypadku trylogii.. ;-) Na wyróżnienie zasługuje także postać Vincenzo. Jest bardzo nieoczywistym bohaterem i choć chciałam go nienawidzić, to jednak nie potrafiłam tego zrobić. Zaślepiony miłością człowiek potrafi się posunąć do bardzo niemądrych zachowań. Za to nie miałam problemów co do uczuć jakimi darzę Carlę.. Mam nadzieję, że dokona swego żywota w męczarniach! Ciekawym wątkiem pobocznym jest sprawa rodziców Blair, pewnie mało kto zwróci na to uwagę, ale uważam, że to naprawdę ważny temat, bo żyjemy w czasach, gdy takie sytuacje zdarzają się aż nadto często i niestety niosą ze sobą wiele przykrych konsekwencji. Tak czy inaczej, ta książka jest świetna, zostawia nas w pragnieniu na więcej ale i strachu co do kolejnych wydarzeń. Pióro Pani Kasi to pewniak, a to kolejna publikacja, która to udowadnia. 
8;Sensacyjna opowieść, która początkowo miała być scenariuszem filmu katastroficznego. 💣 Do pracy nad zdjęciami do filmu jednak nie doszło, a autor postanowił przerobić nieco historię i wydać ją w postaci naprawdę świetnej książki. 🤩  • Warszawa szykuje się na otwarcie budowy trzeciej linii metra. Niespodziewanie dochodzi do serii wybuchów w różnych częściach miasta. Giną niewinni ludzie, a politycy rozgrywają między sobą wojnę na śmierć i życie. Mimo wcześniejszych plotek, że pod ziemią ukryty jest arsenał broni z powstania warszawskiego i obaw, czy odwiert jest bezpieczny, prac nie wstrzymano. Teraz przerzucający się odpowiedzialnością politycy, szukają winnego. Tymczasem w zawalonym tunelu, ocalali pasażerowie walczą o życie. Mozolnie próbują wydostać się na powierzchnię, ale nie jest to jedyny problem z jakim przyjdzie im się zmierzyć tam na dole.  • Mrożące krew w żyłach opisy i krwawe sceny, które mocno wpływają na wyobraźnię. Książka świetnie ukazuje obłudę ludzi trzymających władzę. Ich bezwzględność i brak odpowiedzialności. Realność tych zdarzeń jest przerażająca. Jeśli lubicie szybką akcję i szukacie mocnych wrażeń, koniecznie sięgnijcie po tę lekturę. Polecam! 🖤 • Za możliwość przeczytania dziękuję @wydawnictwo.kobiece . ♥️ 
9;Film pod tym samym tytułem z Eastwoodem widziałem wiele razy, gdyż jest to klasyka. Fakt, że nie wojenna, ale dziejąca się w dobrze mi znanym okresie. Twórczość MacLeana już znam z racji czytania "Dział Nawarony". Nie ucieknę od porównania filmu z książką, wątki są takie same, ale miejsca i niektóre sytuacje się różnią, np. "Mosquito" zamiast Avro Lancastera. Takie małe różnice jedynie świadczą o wysokich notach ponad 300 stronicowej książki MacLeana. 
8;Olivia to pracownica biura maklerskiego. Spóźnialska i pyskata, ale też bardzo zdolna i inteligentna kobieta, która kilka lat wcześniej odbiła się od emocjonalnego dna. Dylan to właściciel biura maklerskiego, w którym pracuje Olivia. Gburowaty kobieciarz, który nie znosi spóźnialstwa oraz zachowania swojej asystentki. Co stoi za zachowaniem Dylana? Czy ich relacja zamieni się w coś poważnego? Czy Olivia poradzi sobie z demonami przeszłości, które niespodziewanie staną na jej drodze? Wyjazdy służbowe spowodują, że bohaterowie pokażą swoje inne oblicze, co pozwoli im się do siebie zbliżyć. Między nienawiścią a miłością jest cienka granica. Tak też jest w przypadku Olivii i Dylana. Tylko czy aby na pewno od początku to była nienawiść? Książka dodatkowo porusza trudny temat uzależnienia od drugiej osoby, a także pokazuje jak dramatyczne może to mieć konsekwencje. "Szpilki z Wall Street" to książka idealna dla fanów romansów biurowych oraz relacji hate- love. Kobieca, lekka i przyjemna opowieść, która nie raz wywołuje w czytelniku śmiech, ale także wzrusza. Znajdziemy w niej bardzo fajnie wykreowanych bohaterów, którzy od samego początku wzbudzają sympatię. Humor, cięte riposty, miłość, namiętność i problemy z przeszłości. No i te kobiece szpilki w tle. Stuk, stuk, stuk... :) Jest to świetny debiut autorki, którego serdecznie jej gratuluję. Osobiście zakochałam się w tej książce i każdemu ją gorąco polecam! :) Dziękuję Wydawnictwu Niezwykłe oraz Idze Daniszewskiej za egzemplarz do recenzji :) 
9;TYTUŁ: Łowca Legiona AUTOR: Anna Kozińska WYDAWNICTWO: Novae Res DATA PREMIERY: 15.11.2021 MOJA OCENA: ⭐️⭐️⭐️⭐️⭐️⭐️⭐️⭐️⭐️/10.  Łowca Legiona, to książka napisana przez debiutującą autorkę - Anne Kozińską. Powieś została wydana przez Wydawnictwo Novae Res, czyli jedno z bardziej znanych na rynku wydawniczym. Książkę możemy znaleźć na regale z nowościami fantastyki, opowiada nam o dziesięcioletnim chłopcu, który po stracie rodziny zostaje zabrany do Zamku, aby tam spędzić resztę życia na ratowaniu ludzi przed czeluściami piekieł. Czy młodemu uda się uratować ludzi? Czy to właśnie Demony są tymi złymi? Przekonajcie się sami.    Ania utworzyła dla nas historie pełną wrażeń i emocji. Świat stworzymy przez autorkę został opisany z dbałością o każdy element. Wszystko układa się w ładnie wyglądającą całość. Jest to debiut, a za tym stwierdzeniem idzie jeszcze wiele pracy i wysiłku przed autorką. Warsztat literacki Ania ma bardzo dobrze rozbudowany. Co prawda, zdarzają się małe wpadki, gdzie zdania były zamieszane logicznie, niemniej naprawienie tego należy do osoby, która była odpowiedziała za korektę tekstu. Ja, miałam tekst przed korektą, więc domyślam się, że wszystko zostało pięknie naprawione przed wydaniem książki.   Fabuła książki została wymyślona w wyjątkowy sposób, nie spotkałam się nigdy jeszcze z takim światem, jaki autorka przedstawiła nam w powieści. Wymyślenie historii z Bogami musiało zająć wiele czasu, jednak wyszło naprawdę dobrze.   Głowni bohaterowie, zostało wykreowani na charakternych i emocjonalnych. Moim ulubionym stał się Legion, bardzo dobrze wymyślona postać, która tekstami powaliła mnie w pewnym momencie na kolana. Sam główny bohater mógł być troszkę dynamiczniejszą postacią, jednak nie dziwie się, dużo przeszedł, a to odcisnęło na jego psychice duże piętno. Ino, ah Ino… czemu ty? Moim zdaniem, wiele bohaterów drugoplanowych powinno być lekko bardziej rozwiniętych.   Wiele zwrotów akcji i zaskakujących wydarzeń, sprawiło, że lektura stała się przyjemniejsza do czytania i zapadła mi w pamięć na długie lata. Od pierwszych stron, akcja porwała mnie i nie mogłam oderwać się od książki. Czytałam ją długo, jednak to wina studiów i braku czasu, ale książka napisana jest tak przyjemnie, że osoba z nadmiarem czasu przeczyta ją w jeden wieczór. Opisy wydarzeń nie były zbyt długie, a w sam raz.   Co mogłabym wam jeszcze powiedzieć? Uwielbiam czytać debiuty, ale osoby, które są tu ze mną od początku dobrze to wiedzą. Debiuty, to takie książki, które po latach ukazują nam, w jakim kierunku poszedł warsztat literacki autorów, czy poszedł on w dobrą, czy złą stronę. Debiuty przybliżają nas do autorów, następne książki mogą nas przybliżyć, albo oddalić. Czy polecam Łowcę Legiona? Jasne, książka dobrze napisana, przyciąga od pierwszych stron, ma sympatycznych i charakternych bohaterów i nie męczy. Czego chcieć więcej? Polecam, szczególnie na te chłodne wieczory, w towarzystwie herbatki lub kawki… może kakaa? ;)  Dziękuję autorce, jak i wydawnictwu za możliwość przeczytania i zrecenzowania książki. :)  Wasza,  Wspaniałe Czytanie. 
10;„Jesteśmy bezsilni jak liście na wietrze, czyś ty widział, żeby zerwany liść wrócił na drzewo?” Wbrew optymizmowi ojca, powyższe, prorocze słowa matki autorki wspomnień, spełniły się. Nigdy nie wrócili na Wołyń, którego obywatelem czuł się Walenty Tais. Były legionista Marszałka Józefa Piłsudskiego i osadnika wojskowego, którego dar w postaci ziemi stał się błogosławieństwem, ale i przekleństwem w czasie zawieruchy II wojny światowej. Z 9 na 10 lutego rodziny osadników wojskowych oraz służby leśnej deportowano na Wschód jako „element niepewny” politycznie. 140 tysięcy osób – jak podaje we wprowadzeniu Agnieszka Knyt. Wśród nich siedmioosobowa rodzina Taisów – ojciec, matka Stefania, trzech braci – Euzebiusz, Eugeniusz, Emilian oraz córki – Maria i najmłodsza Felicja. Wówczas niespełna sześcioletnia dziewczynka. „Pańskie dziecko” jak mawiali o niej najbliżsi, bo rozpieszczona i wychuchana córeczka. Pierwszy rozdział wspomnień kreślił obraz radosnej wsi, szczęśliwej rodziny i dostatniego życia w bogatym majątku ziemskim, by pokazać kontrast położenia członków rodziny w następnych latach ubóstwa, przemocy i głodu, w którym sześcioletnia autorka mogła w pasie objąć dłońmi swojego starszego brata. Począwszy od momentu wyrwania ze snu w nocy i natychmiastowego nakazu wyjazdu poprzez transport w bydlęcych wagonach, postój w Kotłasie aż do punktu docelowego – „posiołka” Obil w środku syberyjskiej tajgi, a potem pobyt w domach dziecka i powrót do Polski. To przez co przeszła i co przeżyła rodzina Taisów, opowiedziała najmłodsza Felicja, autorka i narratorka wspomnień. Jak napisała Agnieszka Knyt we wprowadzeniu – „Jej wspomnienia trafiły do Archiwum Wschodniego Ośrodka KARTA na początku lat 90. Dopiero wtedy było możliwe otwarte mówienie o wschodniej historii wojennego pokolenia, które zostało pozbawione nie tylko swojej „małej ojczyzny”, nie mogąc wrócić po wojnie na Kresy, ale też musiało, w komunistycznym państwie, całe dziesięciolecia milczeć”. „Nowa ojczyzna nie była naszą matką. Nie wolno było mówić o krzywdzie, o tragediach. Wszystko zostało wypaczone, załgane. Nie wywożono siłą i pod kolbami w lodowatych bydlęcych wagonach w środku okrutnej zimy. My „przebywaliśmy” na terenach Związku Sowieckiego, nas „przesiedlono”. Nikt nie pytał, po co i dlaczego akurat tam nas „przesiedlono”. Nasze życie nie było lepsze od życia w łagrach” - pisała Felicja. Jej wspomnienia uwalniały z tych cudzysłowów przytoczone pojęcia, wypełniały prawdziwymi obrazami wypaczone informacje, odkodowywały język propagandy, ukazując rzeczywistość przerażającą. Były na tyle wyjątkowe, że doczekały się publikacji, bo ukazywały szczere spojrzenie dziecka, mimo że spisane już przez dojrzałą kobietę. Dziecka, które z „pańskiego” szybko musiało „dorosnąć”, dojrzeć i dostosować się do głodu, chorób, morderczej pracy, powszechnej i wszechobecnej śmierci, żywcem zjadających pluskiew, wszy, meszek i komarów, ludzkiej nienawiści i nie zgubić kręgosłupa Polki przeciwstawiającej się nienawistnej propagandzie sowieckiej. Dziecka uważnego obserwatora, czujnej istoty walczącej o przetrwanie, inteligentnej uczennicy brutalnego życia oraz szybko analizującej sytuację i błyskawicznie wnioskującej dziewczynki. Jej opowieść to nie tylko opisy granicznych sytuacji, traumatycznych wydarzeń, ale przede wszystkim wyzwalane emocje z nich płynące. Specyfika relacji dziecięcej polegała na braku jakichkolwiek „amortyzatorów”, jakimi posługiwali się znani mi autorzy literatury łagrowej czy zesłaniowej wykorzystujący dystansujący humor, czy świadomie kierujący uwagę czytelnika na łagodzące opisy niezaprzeczalnie cudownej przyrody jak we wspomnieniach, chociażby Jefrosinii Kiersnowskiej „Ile wart jest człowiek”. W narracji dziewczynki wszystko było oddane w sposób naturalny, wręcz naturalistyczny. Mocno skupionej na szczegółach, które miały dla niej z różnych powodów ogromne znaczenie. Towarzyszyły temu emocje, których nie opisywała. One sączyły się, płynęły i zalewały serce lub były gwałtownie wyrzucane i uwalniane, pozostawiając mnie w całkowitym stuporze emocjonalnym. Mózg nie bardzo chciał przyjmować kolejne informacje bez przerwy na oddech psychiczny. To tutaj zrozumiałam, dlaczego traumy wyniesione przez ofiary wojen, Holokaustu, zesłań zamykają im usta i serca na zawsze. To tutaj zrozumiałam, że tę wtórną drogę przez mękę zniosło niewielu świadków okrucieństwa wojennego, publikując swoje relacje. Było mi piekielnie ciężko przypatrywać się procesowi nie zrywania strupów, ale rozrywania i rozszarpywania odniesionych ran. One nadal krwawią i nigdy się nie zagoją. Potwornie mnie to bolało. Jednak w tym kryje się istota zesłania i zesłańca, którą autorce udało się odtworzyć i przekazać, sięgając do dna duszy ludzkiej poprzez właśnie emocje. Ukazać pośrednio wir historii, w którym bezradność jednostki uwidoczniła na jej tle. Rozpaczliwą bezsilność rodziców, którzy poświęcili zdrowie i życie dla dzieci, próbując przeciwstawić się niszczycielskiemu cyklonowi, który „zdmuchnął z ziemi wszystko, zostały zgliszcza i popiół”. Dosłownie ich majątek i w przenośni ich kondycję fizyczną oraz psychiczną. Autorka miała tego świadomość, pisząc – „Co by się nie mówiło, to wojna, o której mało wiedzieliśmy, »podróż« w głąb nieprzebytego kraju, Sybir, nagłe zgony najbliższych, choroby, głód, wycisnęły swoje piętno na naszej psychice. Każde z nas było w jakiś sposób spaczone i okaleczone”. Dodatkowo pogłębione przez życie w socjalistycznej Polsce zakłamującej historię, bo głoszącej, że „na Sybirze »nie było« głodu, nędzy, kurzej ślepoty, galopujących suchot, świerzbu, przy drapaniu którego schodziły z ludzi płaty zrogowaciałej skóry. Nie było łagrów i szalejącej śmierci. »Premudreinnyj gienieralissimus« przesiedlił nas, Polaków, dla naszego dobra”. Ta narracja nadal wybrzmiewa w starych wydaniach różnych publikacji historycznych i beletrystycznych wydawanych do lat 90. Warto sięgnąć po ten klucz, jaki daje autorka, by móc odkodowywać tę zaszyfrowaną kłamstwem narrację propagandową komunistów. Książkę wpisałam na mój top czytanych w 2021 roku. naostrzuksiazki.pl 
7;Kim jestem? Codziennie zadaję sobie to pytanie, patrząc w swoje odbicie w lustrze. Kiedyś mnie skrzywdzono, ale i ja zrobiłam coś złego. Moje życie stało się ucieczką. Mieszkanie w centrum Kopenhagi to doskonała kryjówka, ale czy wystarczająca? Ostatnio idąc ulicą, miałam wrażenie, że ktoś mnie obserwuje. Czułam wbity we mnie wzrok, chociaż nikogo nie widziałam. A potem ta kobieta przed kamienicą, która wpatrywała się w okna mojego mieszkania. Chciała mnie przestrzec czy coś mi zrobić? Jak żyć, gdy ukradziono ci przyszłość? Słyszę szum windy. Rusza z dołu i wjeżdża na moje piętro, drzwi się otwierają, ale nikt z niej nie wysiada, jedynie w poświacie porusza się cień sylwetki. Czas się zatrzymuje. To on, ona czy oni? Czy tym razem przeżyję, uda mi się uciec, a może teraz to już mój koniec? Zostałam odnaleziona. Dwudziestotrzyletnia Lena, po traumatycznych wydarzeniach w Polsce, ucieka do Danii, jednak nie na długo udaje jej się odzyskać spokój, bo demony przeszłości powracają. Gra, w której przyjdzie jej wziąć udział jest nierówna i ktoś w niej poniesie śmierć. Magda Stachula, mistrzyni domestic noir, jak nikt inny w Polsce potrafi dotknąć najciemniejszych stron ludzkiej natury, właśnie powraca z kolejnym niepokojącym thrillerem psychologicznym. O wcześniejszych losach bohaterów opowiada bestsellerowa "Oszukana". Warto czytać "Oszukaną" i "Odnalezioną" jedna po drugiej, gdyż są ściśle powiązane. Ja miałam długą przerwę i ciężko było mi przypomnieć sobie, co było w części pierwszej, ale w trakcie lektury wspomnienia zaczęły wracać. Atutem tej książki są krótkie rozdziały, pisane w lekkim stylu, które się nie czyta, a pochłania. Każdy rozdział, to inny bohater, a było ich tu wielu. Mam wrażenie, że losy samej Leny, choć to wokół niej toczy się historia - zostały zdominowane przez postacie drugiego planu. To ich działania, wybory i decyzje zaważyły na jej życiu i mogła się tylko dostosowywać na bieżąco do zaistniałej sytuacji. Dodatkowego smaczku za sprawą starej Żydówki Sary dodał wątek z okresu II wojny światowej; bardzo lubię takie tematy, było to dla mnie miłym zaskoczeniem i świetnie wkomponowało się w intrygę. Zakończenie z rodzaju tzw. "otwartych". Nie zamyka głównego wątku, zostawia więcej pytań niż odpowiedzi i stwarza możliwość kontynuacji. Reasumując: dość dobra, lekka książka; chętnie sięgnę po więcej, jak będę chciała odpocząć od moich ulubionych krwistych kryminałów 😉 Ocena: 7/10 
10;To pierwsza książka tej autorki jaką przeczytałam. Do tej pory spotkałam się z artykułami Gretkowskiej w gazetach, choć w jej dorobku jest ponad 20 książek. Książkę czyta się lekko i przyjemnie, autorka przedstawia portret kobiety z humorem, ukazuje jej charakter pełen sprzeczności i charyzmy. O tej bohaterce do tej pory wiedziałam tylko tyle, że wydała książkę kucharską, dlatego z wielką ciekawością zabrałam się do lektury. Lucyna Ćwierczakiewicz wychowana była w przekonaniu, że kobieta nie może być gorsza od mężczyzny. Kiedy została wdową po drugim mężu, opływała w dostatek i stać ją było na wszystko. Wszyscy się z nią liczyli i podziwiali. Choć byli też tacy, którzy ją potępiali i spluwali w jej kierunku. Kobieta odważna, nie bojąca się mówić głośno, tego co myśli. Gotowała wspaniałe potrawy i często zapraszała na obiady ludzi wpływowych, a także biednych studentów. Po śmierci męża nie chciała być sama i przygarniała młode dziewczyny z ubogich domów jako panny do towarzystwa. Uczyła je życia, manier i czystości. Wpajała zasady, którym sama hołdowała, tj. że trzeba pracować aby coś umieć w życiu robić, dbać o dom, unikać hazardu, nie roztrwaniać pieniędzy, wierzyć w Boga i w ludzi, być uczciwym. Często spotykała się z brakiem wdzięczności, była oszukiwana i wykorzystywana. Porywcza, działała zanim pomyślała. W rezultacie czuła się samotna i nieszczęśliwa. Umarła w swoim mieszkaniu do końca udoskonalając swoje receptury. Muszę przyznać, że jestem pod wrażeniem tej powieści i chętnie sięgnę po inne książki Manueli Gretkowskiej. 
8;No temat niesamowity i całkowicie zaskakujący. Tak, ja również żyłam w przekonaniu, że Kanada to taki pokojowy kraj i tam nigdy nic złego się nie dzieje. A tymczasem, w ciągu OSTATNICH 50 LAT działy się tam tak bestialskie rzeczy, że aż jest mi przykro. No i niniejszym tym bardziej obrażam się na wszystkie chrześcijańskie kościoły. A zwłaszcza na katolicki. PS Ale muszę dodać, że chyba nie kocham takiej zawiłej konstrukcji książki. Może po prostu nie jest stworzona do audiobooka, bo nie wiem dokładnie, która historia była czyja. 
7;Gdybym była bohaterem powołanym do życia przez Remigiusza Mroza, nienawidziłabym swego stwórcy z całego serca i życzyłabym mu co najmniej 10 % tego, co uczynił mi... a tego nie udźwignąłby żaden człowiek. Muszę przyznać, że ciekawie czytało się o łysym, wydziaranym Zordonie, który je mięso, jest w szoku na widok Rydwanu Ognia i nie gania jak pies za Chyłką... Akcja w ruinach przednia - miałam mega ciary, nie tylko w związku z Langerem. Całkiem niezła aczkolwiek nie z tych lepszych, to część. Oczywiście czekam na tom 15. Aaaaaa...... i nadal nie czytam niczego, co wydała Czwarta Strona, ale dla Mroza czy Rogali muszę udać, że nie zauważam loga wydawcy, ooo!!! ;) 
6;Mimo wszystko „Krew Nowych Bogów” zasługuje na uwagę i cieszę się, że miałam okazję ją przeczytać. Wam również polecam się z nią zapoznać, bo jestem pewna, że znajdą się wśród was osoby, które będą nią zachwycone!   Ja sama z wielką chęcią sięgnę po kolejny tom, bo końcówka książki była naprawdę świetna i pozostawiła wiele pytań, na które odpowiedzi – mam nadzieję – odnajdę w kolejnych tomach.   Jestem też ciekawa, jak rozwinie się wątek jednej pary (nie powiem, o którą mi chodzi, bo nie chce spojlerować) i bardzo chcę wiedzieć, czy Moon odkryje prawdę o swoim bracie! 
7;Miałem wielkie nadzieje związane z tą książką bo lubię klimaty dystopijne i nie było tak źle. Ciekawa wizja brutalnego świata po wojnie nuklearnej. Zaskakujące było to, że czytając człowiek poznawał postać, przyzwyczajał się do niej i nagle bęc, główny bohater nie jest głównym bohaterem i przechodzimy dalej :) Ciekawe urozmaicenie po niezwyciężonych Rambo, którzy przeżywali nawet wybuch nuklearny. Dla mnie czasami akcja się ślimaczyła, choć końcówka wyraźniej była ciekawsza. Zakończenie trochę mnie rozczarowało, jakby wszystko było jasne, ale człowiek jest ciekawy co stało się dalej z poznanymi bohaterami przyzwyczajony do ciągłych zmian. 
5;Ta książka jest jak drink: zielony banan i wódka żurawinowa. Zwykła, przyjemna, wchodzi jak złoto i tylko tyle. Schemat na historie jest oklepany i powtarzalny. Nie jest to wybitne dzieło literatury.   Ona: ładna, młoda, mądra, bogata, z trauma. On: mlody, obrzydliwie bogaty, przystojny, mądry, obiekt porzadania wszystkich kobiet.   Niby się nie lubią, a później wybucha wielka miłość, oczywiście ona nie może sobie na nią pozwolić, bo ktoś ją kiedyś skrzywdził, ale jej wybranek poradzi sobie z jej traumami, z jej byłym, a do kupi worek ciuchów.   Nic nowego ta książka nie wniosła. 
8;„Jak dogadać się z każdym i w każdej sytuacji” to książka o komunikacji międzyludzkiej. Dzięki niej można dowiedzieć się jak wiele zależy od kontrolowania swoich emocji i reakcji. Jest to bardzo ciekawa lektura, do tego świetnie napisana. Znajdziemy w niej teorię, ale również sytuacje autorów z życia wzięte i wiele przykładowych sytuacji, z którymi wiele z nas na pewno się spotkało.   W pierwszych rozdziałach przeczytamy o podstawach budowania więzi, czyli o uczciwości, empatii, autonomii i odzwierciedlaniu. Te zasady służą poprawie więzi i komunikacji. Ludzie o wiele chętniej nawiązują relację kiedy czują, że rozmówca ich nie oszukuje, wspiera, pozwala im się wypowiedzieć i interesuje się ich osobą.   W dalszej części poznajemy model nawiązywania dobrych stosunków na podstawie czterech styli komunikacji. Są to tyranozaur czyli konfrontacja, mysz czyli uległość, lew czyli kontrola i małpa czyli współpraca. Dowiadujemy się jakie są dobre i złe postawy tych zwierząt oraz do czego one prowadzą.  Niby wiadomości w tej książce są oczywiste. Przecież każdy wie, że aby stworzyć dobrą relację nie można kłamać, odbierać czyjeś wolności, krzyczeć, atakować czy obrażać drugiej osoby. Jednak spojrzenie psychologów na ten temat i przytoczenie konkretnych sytuacji i możliwości ich rozwiązania, wyjaśnienie modelu i styli komunikacji, dało mi do myślenia.   Można się wielu rzeczy nauczyć, być bardziej efektywnym i osiągać zamierzone cele poprzez to w jaki sposób się do kogoś zwrócimy, kiedy odstawimy emocje na bok. Jak już wspomniałam, nie jest to odkrywcze, ale nigdy nie spojrzałam na to z takiej psychologicznej strony. Myślę, że książka jest warta uwagi. Mnie bardzo przypadła do gustu i mam nadzieję, że nauczę się wykorzystywać wiedzę zawartą w tym poradniku, chociaż częściowo. 
8;Szybko akcja, niesamowita ilość przygód, ciekawy wątek sci-fi i bardzo dobre tempo całej książki sprawiły, że czytałem z zapartym tchem do samego końca. To się albo kocha albo nienawidzi, ale dla wielbicieli gatunku idealna. 
8;Niech nie zmyli was rozmiar tej książeczki. Wygląda niepozornie, ale zawiera ciężką treść. Francuski pisarz David Diop o senegalskich korzeniach pisze nam o tym jak to jest z tą naszą Europą. A konkretnie jej samozadowoleniem, a jeszcze konkretniej czyja krew za to samozadowolenie odpowiedzialna jest.   W "Bratniej duszy" przenosimy się do okopów I wojny światowej, aby tam metaforycznie zderzyć się ze stosunkami afrykańskich kolonizowanych z europejskimi kolonizatorami. Układ sił jest nierówny, co wiadomo, ale oddanie narracji przedstawicielowi ciemiężonych to dobre posunięcie, gdyż bez żadnych barier ochronnych zderzyć się można z realiami, które go dotykają.  Oto senegalski żołnierz zostaje wysłany by walczyć za Francję przeciwko Niemcom. Robi to, gdyż powiedziano mu, że nagrodą będzie bogactwo. I tak razem ze swoją bratnią duszę Madembą Diopem trafia do okopów, gdzie śmierć czeka spotyka jego przyjaciela, a on w odwecie rusza na Niemców z maczetą ucinając im dłonie, które potem starannie mumifikuje.   A więc na końcu drogi jest obłęd wojenny, a nie bogactwo. Początkowo zachwyceni Europejczycy szybko zaczynają się bać "dzikiego". Bo on przekroczył wytyczone ramy. Wytyczone przez kogo? Ano przez kolegów z wojska, tylko o odmiennym kolorze skóry. Diop rozgrywa wiele takich schematów na różnych płaszczyznach, a Jacek Giszczak - tłumacz - sporo się natrudził, aby utrzymać narrację w formie lamentu i gorączkowego rwania wątków.  Gęsta to powieść, która niecodziennie się kończy, a przed końcem jeszcze skręca i wciąga czytelnika w takie odmęty, że można stracić z oczu samego narratora. I już nie wiadomo na pewno kto to do nas mówi. O czym - to wiadomo, dość precyzyjnie. 
7;Książka z gatunku heroic fantasy. Podobnie jak w poprzednich książkach dwójka bohaterów Gotrek Gurnisson oraz Felix Jaeger muszą zmierzyć się z siłami Chaosu. Polecam 
7;Najnowsza powieść Mistrza Grozy prezentuje się całkiem interesująco. Billy Summers to płatny morderca, który dotychczas za swoje zlecenia dostawał około kilkudziesięciu tysięcy i żyło mu się nie najgorzej. W takim razie co stanie się kiedy otrzyma zlecenie za dwa miliony dolarów? Billy ma swój kodeks postępowania i likwiduje jedynie osoby, które uważa za złe. Ponieważ zlecenie zajmie mu trochę czasu, pracuje pod przykrywką jako pisarz. Jak sobie poradzi w tej roli? Billy Summers to rasowa powieść ze zbrodnią i dreszczykiem. Czytającemu nieustannie towarzyszy lęk i niepokój o głównego bohatera, ponieważ mimo zawodu jaki wykonuje nie jest on jednoznacznie zły. Inaczej mówiąc da się go polubić i mimo wszystko gorąco mu kibicować. King stworzył więc powieść, która wciąga i nie pozostawia obojętnym. Może nie jest to jego opus magnum, ale dzieło, które z pewnością będzie jasno błyszczeć na firmamencie jego pisarskiej kariery. Według mnie to także jedna z lepszych powieści Mistrza jakie powstały w ostatnim czasie. Spokojnie więc mogę ją polecić, bo nawet jeśli momentami trochę się przy niej ponudzicie (w końcu to 600 stron) to traficie także na elementy, które przygwożdżą was do fotela i przyprawią o szybsze bicie serca. Także polecam. Mocne siedem gwiazdek (bardzo dobra). 
5;‚Blizny przeszłości’ - historia z potencjałem w którą nie zdołałam się zaangażować. Liczyłam na dobrą akcję, wyrazistych bohaterów i małomiasteczkowy klimat. Dostałam płaską historię i mimo wielowątkowości, wszystko gdzieś po drodze się rozpływało. Zero konkretów, głównie domysły, szczątkowe informacje i otwarte zakończenie sugerujące kolejną część po którą już chyba nie sięgnę. Z pewnością nie w najbliższym czasie. ‚Blizny przeszłości’ doczytałam do końca wyłącznie z czystej babskiej ciekawości. Gdybym wiedziała, że finału nie będzie, prawdopodobnie przerwałabym czytanie w połowie. Skończyłam książkę i nie znam zakończenia. Nie wiem nic. Szkoda, bo zapowiadało się interesująco. 
10;"Arcykapłanka" Czy w kartach tarota można zobaczyć przyszłość? Sylwia Bies pozwoliła swoim bohaterom wybrać trzy karty, które zadecydują o ich przyszłości. Przede mną rozłożyła karty powieści i niczym wróżka, hipotyzując, sprawiła, że lektura pochłonęła mnie całkowicie i zapomniałem o rzeczywistym świecie, tak mnie oczarowała. Thriller powinien trzymać w ciągłym napięciu i tak właśnie jest w przypadku tej powieści podszytej ezoteryką. Nie da się jej odłożyć, pochłania się ją niczym słowa wróżki, za sprawą której chcemy poznać naszą przyszłość. Ja Wam przepowiadam - nie dość, że jej nie odłożycie, to po przeczytaniu sięgnięcie po kolejne tytuły spod pióra autorki.  Jeśli ufacie moim polecajkom i szukacie mocnego thrillera na długie jesienne wieczory, to właśnie znalazłem dla Was idealną pozycja, z którą spędzicie noc, a rano obudzicie się z myślą "ależ to było genialne - Chcę więcej 😁" Kto teraz bierze sprawy w swoje ręce i sprawia, że moja przepowiednia się spełni😈??? 
10;O rany, chyba najlepsza książka Lema. Paranoja goni paranoję. A wszystko w klaustrofobiczno-komicznej oprawie. Dużo Kafki, ale w jakiś sposób kojarzyło mi się również z Witkacym. "Ładnie byśmy wyglądali, gdyby tak śmiercią można się było od wszystkiego wykręcić" 
6;Książka o bardzo pozytywnym i budującym nadzieję przesłaniu, pokazujący, że każdy inny człowiek jest tak naprawdę takim samym człowiekiem jak reszta. Książka, która aż krzyczy: pozwólcie mi być sobą.   Bardzo się cieszę, że autorka podeszła do tematu homoseksualizmu jako czegoś całkiem normalnego, jako coś, co nie wymaga głoszenia wszem i wobec, halo, jestem gejem, szanujcie mnie! Nie, autorka mówi: jestem gejem i co z tego? Bardzo nie lubię stawiania homoseksualizmu jako czegoś ponad wszystkie cechy; takie, Hej, jestem gejem, jestem Maciek. Skoro to normalne, to nie traktujmy tego jako najważniejsza informacja o drugim człowieku. I takie podejście mi się podoba.   Czemu więc 6? Dlatego, że miałam wrażenie, że autorka nie do końca postanowiła, jak bardzo gorące i szczegółowe relacje będzie prowadzić. Chodzi o to, że mamy fragmenty, gdzie wyraźnie są używane słowa seks, anal, wzwód, penis, a zaraz później mamy fragment, zrobili to, dotykali TEGO. Tak trochę nie grało to ze sobą.   Niższa ocena również za opisy polityki, jakoś wydawała mi się strasznie sucha i nierzeczywista. Sama niezbyt dobrze znam się na polityce, a już szczególnie na polityce zagranicznej, więc z jednej strony duży plus, że nie trzeba szczegółowo się zastanawiać o co w tym chodzi, ale z drugiej za dużo fabuły zostało uniezależnionej od polityki, przez co może wyszło za sztucznie, a polityka pojawiała się wtedy, gdy tylko była potrzebna.   Niemniej, bardzo ciekawa lektura na popołudnia i wieczory po pracy. 
4;Niedosyt.  Miało być bezkompromisowe wzięcie na warsztat jedynego naprawdę równościowego zjawiska w przyrodzie, a tymczasem po dość ciekawym początku nastąpiła zamiast tego sekwencja bajek i różnych efektownych, choć nie do końca zweryfikowanych eksperymentów. Szczęśliwie nadszedł koniec nim pojawili się starożytni kosmici. Pewnie wcale byśmy do niego nie dojechali, gdyby nie fakt, że dzieli nas tylko jedno złożenie od faceta, który onegdaj powróciwszy z wyprawy w zaświaty, po wypadku motocyklowym posiadał przez chwilę możliwość komunikowania się ze Światem jedynie w jakiejś przestarzałej odmianie hiszpańskiego. 
5;„Wisielcza Góra” może okazać się dobrym wyborem, jeżeli chcecie chociaż na chwilę ominąć to i zapomnieć o tym, co za oknami . Nawet, kiedy za wszelką cenę staracie się być malkontentami, zupełnie nie po drodze wam z „my, Słowianie, hej” i w czasie lektury towarzyszy wam to okropnie przeszywające wrażenie, że potwory i potworki ze słowiańskiej mitologii stają na drodze bohaterów trochę od czapy, po to, żeby na niej stanąć i pokazać się ku uciesze cudze chwalicie, a swego, łobuzy, nie znacie. „Wisielcza Góra” nie jest zła, ale nie jest też dobra. Nie ścina z nóg wykonaniem, nie powala kreacją świata fantastycznego, nie zaskakuje, ale pomimo wszystkich pomimo kilka godzin z tymi dzieciakami w Grobowicach spędziłem i jakoś szczególnie na potęgę nie żałuję. Pozostaje tylko jeden problem, ale raczej nie z tych spędzających sen z powiek. Tak naprawdę wszystko miało być inaczej i swoją przygodę z twórczością Pauliny Hendel planowałem rozpocząć cyklem „Żniwiarz” (pierwszy tom wala się gdzieś między książkami dzielnie zbierając kurz i wyrzuty sumienia), ale „Wisielczej Górze” udało się sprawić, że nie do końca jestem przekonany, czy chcę ponownie w tym strumyku brodzić. Może bardzo kiedyś, może.    
8;W jednej z recenzji przeczytałem, że Hopkins stłamsił i zdominował swój literacki pierwowzór, przez co czytając "Milczenie owiec" papierowa postać Hannibala Lectra nie jest już tak pełna głębii, tak fascynująca, intrygująca, wzbudzająca niepokój, lęk, przerażenie... Zgadzam się poniekąd z tą opinią, lecz nie byłbym tak radykalny w ocenie porównawczej książkowej jak i filmowej wersji. To czego dokonał Hopkins wcielając się w tego psychopatycznego socjopatę jest arcymistrzowskie. Ta rola w jego karierze ugruntowała jego pozycję, jego klasę i w pełni wyciągnęła na powierzchnie jego aktorską karierę. Lecz nigdy nie stworzyłby tak genialnej postaci, gdyby nie tak doskonały literacki portret tej postaci. Thomas Harris pisząc "Milczenie owiec" i nie tylko, bo mam na myśli całość cyklu, stworzył postać legendarną, która w umysłach czytelników, w ich pamięci zapisze się w wymiarze nieśmiertelnym.  Już sama lektura "Milczenia owiec", gdy ją czytałem, analizując dokładniej jej treść ( bo nie wierzę, że przygotowując się do roli nie znał treści literackiej wersji ) stanowiła olbrzymi i wyczerpujący fundament i dała solidny materiał, by wsiąknąć w tę postać, nie tyle się utożsamić, ale zachłysnąć się na potrzeby roli i na czas, gdy pracował wraz z całą ekipą nad filmem.  Crawford, Graham i dyrektor szpitala psychiatrycznego, w których przebywał dr Hannibal Lecter szczerze nienawidzili. Lecz dostrzegali w tym jego umyśle tę wybitną stronę, ten obszar poświęcony jego geniuszowi, jego zdolnościom intelektualnych oraz zaglądania do dusz ludzkich, tę przenikliwość, która pozwalała mu dostrzegać rzeczy dla większości ludzi niewidzialne, niezauważalne. Korzystali z jego umysłu, jednocześnie nienawidząc go jako człowieka, jako potwora ludzkiej skórze, znane ze zbrodni, która delikatnie mówiąc, wzbudzała szok, wstrętny, okropny szok. Dyrektor szpitala zazdrościł mu psychologicznych zdolności analizy umysłu, bo sam próbował zaistnieć na tym polu, a w porównaniu do Hannibala był jak dzieciak w piaskownicy i to go ta rozsierdzało.  Ten dualizm postrzegania Lectera na przestrzeni fabuły, w jakiej się znaleźli, dla mnie jako czytelnika była fascynującym obszarem do wchłaniania psychologicznej rozgrywki między nimi.  Smutny jest fakt, że niektórzy rodzą się między innymi dlatego, by doznawać u kresu swego życia przeraźliwych tortur z rąk zbrodniczych psychopatów, a ich zmasakrowane ciała stają się dowodem w sprawie oraz pościgu za takim świrem. Analiza nad schematem postępowania, ta żmudna sekcja zwłok, setki fotografii zmaltretowanego ciała, wszelkie najbardziej drobiazgowe badania dają nadzieję na podążenie śladem psychopaty, by udaremnić jego ewentualne zbrodnie, by uratować kogoś przed tak straszną śmiercią z rąk kogoś takiego... ... "Po obróceniu ciała na brzuch nietrudno było zdjąć odciski palców. Clarice przygotowała się na najgorsze - ale nie musiała stosować żadnej ze żmudnych i precyzyjnych metod polegających na wstrzykiwaniu w opuszkę substancji utwardzających albo usztywnianiu palca w specjalnych stelażu. Zdjęła odciski, korzystając z urządzenia podobnego do łyżki do butów, w które wkładało się kartę daktyloskopijną. Zrobiła również serię odcisków stóp, w razie gdyby do ewentualnych porównań dysponowali jedynie szpitalnymi odciskami stóp noworodka." ( str. 85 ) ... Zanużenie się w takiej rzeczywistości wtłacza w umysł i wyobraźnie czytelnika mnóstwo smutku, gniewu i złości na tę chorą niesprawiedliwość losu, która niesie niewinnym ofiarom tak mnóstwo cierpienia. Ponadto oprócz poczucia niesprawiedliwości czytającego dopadają również takie uczucia jak mieszanka nostalgii, melancholii czy zgorzknienia.   Każda śmierć czegoś nas uczy. Nasza śmierć kiedyś w przyszłości również odznaczy się w umysłach i pamięci ludzi, którzy w jakiś sposób nas znają. A może będzie to ktoś, kto nigdy wcześniej o nas nie słyszał, a dziwnym zrządzeniem stanęliśmy na jego życiowej ścieżce i z jego rąk, z premedytacją bądź, całkowicie przypadkowo, być może przyjdzie nam odejść z tego świata. Nie wiemy przecież kiedy i jakich okolicznościach umrzemy. Możliwe, że ktoś nas śmiertelnie potrąci na pasach. Ten ktoś będzie lub nie, jechał na podwójnym gazie. I mimo, że wcześniej nas nie znał, to nasza śmierć, to, że odebrał nam życie, bez względu na to, czy tego chciał, czy nie, też w jakiś sposób odciśnie się na jego przyszłości, na tym, jakim stanie się człowiekiem. Jego sumienie będzie do końca życia dźwigało takie wspomnienie. Niewykluczone, że przez to jedno zdarzenie jego codzienność rozsypie się na kawałki, zacznie pić albo popadnie w depresję, albo jedno i drugi. Lecz jest też szansa na to, że będzie miał wsparcie bliskich i jakoś z czasem pozbiera swój smutek i żal, za to co zrobił i postara się jakoś żyć z tym piętnem na duszy. Kto wie, bo może okazać się też totalnym ignorantem i załóżmy, że jechał po alkoholu, zabił na pasach, to wówczas taki wypadek niczego go nie nauczy, dalej będzie wsiadał za kółko po alkoholu, dopóki będzie miał taką możliwość. Opcji jest całe mnóstwo... Ale każda śmierć czegoś nas uczy... Clarice Starling też zebrała w tej powieści całe mnóstwo wniosków. Lekcji jakich doświadczyła w trakcie trwania całego śledztwa, tym całym okrucieństwem płynącym z morderstw tychże dziewczyn, tak strasznie potraktowanych przez Buffalo Billa naznaczyły jej psychikę na zawsze. Takie doświadczenia w piorunującym tempie uczą człowieka dojrzałości i świadomości i tak jak Clarice w młodym wieku nabrała jej nadwyraz...  Jakość słowa na bardzo dobrym poziomie, a mroczny klimat działa na wyobraźnię czytelnika na każdej stronie. Thomas Harris wciąga nas w świat Hannibala Lectera, w spiralę mroku, który okrywa jego duszę.  Tym kryminałem autor przypomina nam w największym stopniu o śmierci, o tym jak wielki ma na nas wpływ, na to jakimi ludźmi się stajemy, gdy dotyka nas pośrednio jej aura, a my przypominamy sobie, że nas to też w każdej chwili może spotkać.   ******************************* KLASYFIKACJA GENERALNA *******************************  Jakość i piękno słowa...czyli literacki warsztat autora *** 7/10 Proza *** 7/10 Dialogi *** 7/10 Klimat i nastrój powieści *** 8/10 Malowniczość i dokładność miejsc akcji *** 6/10 Wpływ na wyobraźnię *** 8/10 Pokarm dla świadomości; Przesłanie i ogólna problematyka *** 8/10 Płynność czytania *** 8/10 Portrety psychologiczne bohaterów *** 9/10 Moc wyobraźni autora *** 7/10 
7;Do tej książki skusił mnie prowokacyjny pseudonim autorki i dobre oceny. Zaczęło się lekko, zabawowo, dużo seksu i pomyślałem, czy to nie następna Blanka Lipińska; całe szczęście - nie. Szybko okazało się, że to kryminał, a pod koniec nawet thriller. Poziom pisarski P. Roxy z pewnością nie jest na Nobla, ale styl daje się lubić, ba - nawet miałem uczucia jakieś inności, może nawet świeżości. Mnie się podobało. 
9;Wspaniała książka - niewielka rozmiarem, ale mocna treścią. Powinna być obowiązkową lekturą. Czy zamiast modlitewników? Być może. 
7;Przeczytałam całą serię neapolitańską, poczynając od Genialnej przyjaciółki przez Historię nowego nazwiska, Historię ucieczki, kończąc na Historii zaginionej dziewczynki i stwierdzam, że ta saga ma w sobie coś wciągającego i … uzależniającego. Czytasz - pozornie nic spektakularnego się nie dzieje, a z zainteresowaniem sięgasz po kolejną część, bo chcesz poznać dalsze losy przyjaciółek. Mnie osobiście bardzo frapowało to nieoczywiste uzależnienie jednej dziewczyny, później kobiety, od drugiej. Moim zdaniem, autorka rzuca zupełnie inne światło na znaczenie relacji jaką jest przyjaźń. Szczerze, wciąż we mnie krążą myśli i rozważania czy to była przyjaźń, czy faktycznie uzależnienie i czy między przyjaźnią a uzależnieniem można postawić znak równości. Naturalnie książka ma wiele innych ciekawych aspektów, na tle życia pozornie zwykłych ludzi ukazuje relacje społeczne i zmiany zachodzące w danej społeczności na przełomie dość długiego okresu czasu, bo około pół wieku. Uwagę skupiają zmiany zachodzące w życiu tytułowych przyjaciółek, a i wpływ tych zmian na nie same i wzajemnie, jest bardzo ciekawy. Elena Ferrante- to pseudonim, toczą się dywagacje, kto pod nim się kryje, ja zdecydowanie obstawiam, że jest to kobieta, bo wiele w książce kobiecego myślenia i postrzegania. Absolutnie odrzucam jakoby autorem był mężczyzna. Wykluczam również pracę zbiorową, styl szalenie spójny, narracja kołysze tym samym rytmem..., niemożliwe, aby pisały to różne osoby 😊 
7;Przeczytałam całą serię neapolitańską, poczynając od Genialnej przyjaciółki przez Historię nowego nazwiska, Historię ucieczki, kończąc na Historii zaginionej dziewczynki i stwierdzam, że ta saga ma w sobie coś wciągającego i … uzależniającego. Czytasz - pozornie nic spektakularnego się nie dzieje, a z zainteresowaniem sięgasz po kolejną część, bo chcesz poznać dalsze losy przyjaciółek. Mnie osobiście bardzo frapowało to nieoczywiste uzależnienie jednej dziewczyny, później kobiety, od drugiej. Moim zdaniem, autorka rzuca zupełnie inne światło na znaczenie relacji jaką jest przyjaźń. Szczerze, wciąż we mnie krążą myśli i rozważania czy to była przyjaźń, czy faktycznie uzależnienie i czy między przyjaźnią a uzależnieniem można postawić znak równości. Naturalnie książka ma wiele innych ciekawych aspektów, na tle życia pozornie zwykłych ludzi ukazuje relacje społeczne i zmiany zachodzące w danej społeczności na przełomie dość długiego okresu czasu, bo około pół wieku. Uwagę skupiają zmiany zachodzące w życiu tytułowych przyjaciółek, a i wpływ tych zmian na nie same i wzajemnie, jest bardzo ciekawy. Elena Ferrante- to pseudonim, toczą się dywagacje, kto pod nim się kryje, ja zdecydowanie obstawiam, że jest to kobieta, bo wiele w książce kobiecego myślenia i postrzegania. Absolutnie odrzucam jakoby autorem był mężczyzna. Wykluczam również pracę zbiorową, styl szalenie spójny, narracja kołysze tym samym rytmem..., niemożliwe, aby pisały to różne osoby 😊 
8;Przeczytałam całą serię neapolitańską, poczynając od Genialnej przyjaciółki przez Historię nowego nazwiska, Historię ucieczki, kończąc na Historii zaginionej dziewczynki i stwierdzam, że ta saga ma w sobie coś wciągającego i … uzależniającego. Czytasz - pozornie nic spektakularnego się nie dzieje, a z zainteresowaniem sięgasz po kolejną część, bo chcesz poznać dalsze losy przyjaciółek. Mnie osobiście bardzo frapowało to nieoczywiste uzależnienie jednej dziewczyny, później kobiety, od drugiej. Moim zdaniem, autorka rzuca zupełnie inne światło na znaczenie relacji jaką jest przyjaźń. Szczerze, wciąż we mnie krążą myśli i rozważania czy to była przyjaźń, czy faktycznie uzależnienie i czy między przyjaźnią a uzależnieniem można postawić znak równości. Naturalnie książka ma wiele innych ciekawych aspektów, na tle życia pozornie zwykłych ludzi ukazuje relacje społeczne i zmiany zachodzące w danej społeczności na przełomie dość długiego okresu czasu, bo około pół wieku. Uwagę skupiają zmiany zachodzące w życiu tytułowych przyjaciółek, a i wpływ tych zmian na nie same i wzajemnie, jest bardzo ciekawy. Elena Ferrante- to pseudonim, toczą się dywagacje, kto pod nim się kryje, ja zdecydowanie obstawiam, że jest to kobieta, bo wiele w książce kobiecego myślenia i postrzegania. Absolutnie odrzucam jakoby autorem był mężczyzna. Wykluczam również pracę zbiorową, styl szalenie spójny, narracja kołysze tym samym rytmem..., niemożliwe, aby pisały to różne osoby 😊 
7;"Batman Świat" stanowi zbiór kilkunastu krótkich historii o Mrocznym Rycerzu osadzonych w różnych zakątkach globu. Za każdą z nich odpowiada zespół z innego państwa. Zarówno warstwa wizualna, jak i fabularna tych opowieści jest bardzo zróżnicowana. Właśnie ta różnorodność jest w moim odczuciu największą zaletą omawianego albumu.  Jednak jak to bywa w przypadku tego typu antologii poziom poszczególnych opowiadań znacząco się różni. Znajdziemy tu bowiem wspaniałą rosyjską laurkę, uroczą i nieco figlarną historyjkę z Francji, ciekawą turecką intrygę oraz kilka całkowicie nijakich opowiastek. Niestety polska część należy do tych średnio udanych.  Myślę, że ten komiks stanowi fajną odskocznię dla osób zmęczonych powtarzalnymi, ciągnącymi się przez kilka grubych tomów zmagań superbohaterów z coraz to nowymi i oczywiście większymi zagrożeniami. Tutaj każda historia jest przyziemna oraz przede wszystkim inna - inaczej prowadzona i zilustrowana. Album ten jest bardziej ciekawostką niż pozycją obowiązkową. Mimo to uważam, że warto zapoznać się z tym komiksem. 
9;Trzecia część świątecznej serii o dwóch zaprzyjaźnionych rodzinach. I kolejne święta spędzone z bohaterami wśród niesamowitych zapachów kawy, wymyślnych potraw , pięknych dekoracji i przy muzyce . Tym razem w głównych rolach Dagmara i jej rodzina oraz Justyna ze swoimi najbliższymi. Polecam gorąco i czekam na ciąg dalszy 
8;Nadszedł ten dzień gdy po 11 miesiącach skończyłam czytać tę książkę. Piękne wypełniła mi rok. Posunęła mnóstwo kreatywnych pomysłów na każdy miesiąc. Zmobilizowała do działania, dodała otuchy. Estetyka wydania książki, wzbogacenie w piękne zdjęcia jeszcze podbija mają ocenę. Każdy powinien mieć taki dobry rok na swojej półce. Z miłości dla innych, z miłością dla siebie - takie przesłanie płynie od Agnieszki. 
7;Bardzo długo rozkręcała się, jak dla mnie, akcja. Książka bardzo polecana, jakoś nie mogłam zaskoczyć. Dopiero zakończenie spowodowało, że chciałam czytać szybciej i szybciej. Dla mnie to bardziej książka psychologiczna, rozważania ze zbrodnią w tle 
6;Smutna historia. Piękne ilustracje. Warto przeczytać. 
3;mierny kryminał, autor przereklamowany, chałturzy, treść chwilami dziwaczna 
10;Super historia, znana z filmu Hitchcocka. Są drobne różnice. Polecam fanom grozy. "Każdemu czasem odbija" 
7;"Prowincja grzechu" to opowieść o pięciu różnych kobietach mieszkających na jednej z podbeskidzkich wsi, których w większości nic nie łączyło, aż do momentu poznania nowego proboszcza w Piwnicznej. Sandra to wyzwolona tancerka klubu go-go. Samotna matka, która po kilku latach spędzonych w Warszawie wróciła do rodzinnej miejscowości. Łucja to siostra Sandry, uznana we wsi za perfekcyjną panią domu, perfekcyjną żonę i perfekcyjną matkę. Nikt nie wie jednak jaką tajemnice skrywa kobieta, żeby osiągnąć swój idealny wizerunek. Maria to pobożna gospodyni na plebani. Wdowa po komendancie policji, który zginął w wypadku samochodowym. Pozornie wzór cnót, tak naprawdę skrywa wielką tajemnice, o której wie tylko jedna osoba. Weronika to nauczycielka, skromna i zaniedbana miejscowa plotkara, która nie lubi samotności. Po wypadku sprzed lat uciekła i osiedliła się w Piwnicznej, aby rozpocząć nowe życie w miejscu, gdzie nikt nie znał jej sekretu. Izabela to piękna, zadbana i bogata kobieta, której zazdrości każda kobieta i za którą oglądają się mężczyźni w Piwnicznej. Tak naprawdę samotna, nieszczęśliwa i zaniedbywana przez męża. Każda na pozór idealna, jednak w głębi skrywają swoje wielkie, czasami kryminalne, tajemnice. Javier to nowy proboszcz w Piwnicznej. Nieziemsko przystojny i perfekcyjnie zbudowany mężczyzna, wywołujący ogromne emocji, głównie w żeńskiej części parafian. Pod sutanną skrywa jednak swoje drugie, mroczne oblicze. Kim tak naprawdę jest Javier? Co się stało z Sandrą? Czy kobietom uda się pokonać księdza i uratować swoje życie? Znam twórczość autorki i mam już za sobą kilka jej książek, jednak sięgając po 'Prowincję grzechu" nie spodziewałam się, aż tak zaskakującej i kontrowersyjnej historii. Nieszablonowa, mocno erotyczna, wciągająca, momentami trzymająca w napięciu opowieść. Osobiście ją polecam. Jest to naprawdę odważna książka, która na pewno wywoła w czytelnikach szereg przeróżnych emocji. Wydawnictwo Editio Red oraz Monika Magoska - Suchar dziękuję za egzemplarz do recenzji. :) 
10;Jak dla mnie najpiękniejsza, najbardziej autentyczna i wzruszająca książka jaką kiedykolwiek przeczytałam. Smutna, to fakt, ale warto ją przeczytać. Zapamiętam ją na długo. 
7;Uważacie, że mielibyście się porozumieć i nawiązać dobre relacje z każdym?  Ostatnio bardzo polubiłam się z poradnikami i czytam ich naprawdę sporo. Oczywiście wiem, że samo przeczytanie ich nie zmieni nic, jednak część z rad w nich zawartych zaczęłam stosować, a przynajmniej starać się o nich pamiętać.  "Jak dogadać się z każdym i w każdej sytuacji" to poradnik o relacjach. Ja oczywiście nie uważam, aby każdy miał z nas potrzebę dogadać się z każdym. Ja sama takiej potrzeby nie mam, jednak z ciekawością przebrnęłam przez tę książkę. Dlaczego? Laurence Alison i Emily Alison to osoby które na swojej drodze pracowały ze służbami bezpieczeństwa, policjantami, wojskowymi, pracownikami socjalnymi. Ponadto czytając wyczuwałam wiedzę i doświadczenie płynące od autorów. Bardzo podobało mi się, że autorzy odnosili się do życia codziennego, czyli: relacji towarzyskich, zawodowych czy rodzinnych. Patrząc obiektywnie, to każdy z nas w takich relacjach funkcjonuje codziennie. To dobór słów jakie stosujemy my i nasi rozmówcy formuje nasza relację.  Słyszeliście o czterech stylach komunikacji? Został on przedstawiony i umówiony, a nawet możemy zrobić sobie test, który również został zawarty, a później dogłębnie wytłumaczony.  Niżej przedstawię wam te cztery style:  T.rex - konfrontacja Mysz - uległość Lew - kontrola Małpa - współpraca Jeśli interesują was relacje międzyludzkie i lubicie czytać poradniki, to polecam wam "Jak dogadać się z każdym i w każdej sytuacji". Ja wiem, że z pewnych porad będę korzystać, jednak nadal uważam, że z każdym nie dojdę do porozumienia. Mimo wszystko uważam, że dobrze było poznać tę pozycję. 😊 
7;"Świąteczne nieporozumienie" jest ostatnią książką świąteczną, którą nie miałam możliwości przeczytać w 2020 roku i nadrabiam teraz. Jest to fajna i przezabawna opowieść, która rozgrywa się w czasie zbliżających się świąt w Londynie. Jak to w takich powieściach bywa, nie mogło zabraknąć pięknej historii romantycznej. Znajdziemy także przyjaźń, różne rozterki z problemami zawodowym bohaterki i niespodziewane uczucie. Bardzo mi się podobało jaka relacja Harper z Holdonem stopniowo rozwijała się z przyjaźni na coś głębszego.  Spędziłam miły czas z lekturą, bo szybko się ją czytało, ale jest to niestety książka w sam raz na jeden wieczór i do zapomnienia. Przyznaję, że spodziewałam się czegoś ciut lepszego. Oby romans pod choinkę był lepszy. 
7;Jest to mój pierwszy kontakt z książką Meg Adams, której twórczość chciałam poznać od dłuższego czasu. Zostałam zaskoczona tą książką, i to pozytywnie, i to mnie zaskakuje jeszcze bardziej... Ale po kolei! Niestety początek nie był obiecujący - główni bohaterowie, ich zachowania, mnie irytowały, przez co nie mogłam się w ogóle wgryźćw historię. Romanse biurowe to nie za bardzo moje klimty, ale w tej książce akurat był okej (nawet nie zwracałam uwagi, że większość akcji dzieje się w biurze, to było po prostu tło historii), gorzej było z początkami relacji głównych bohaterów. Ich zabawa w "kotka i myszkę", argumenty, aby nie zaczynać romansu, były na siłę, sztywne i było bardziej jasne od Słońca, że zaczną ten romans. I myślałam, że niestety będzie już tak do końca, ale przy pierwszym "przełamaniu lodów" Olgi i Roberta książka zaczęła być znośna, a później już w ogóle się wkręciłam i czytanie szło gładko. Chyba mogę nawet powiedzieć, że mój zastój czytelniczy potrzebował takiej książki ;) Jednym z minusów była też tajemnica, intryga, brudne sprawy Nowickiego, które były trochę nie na miejscu, za bardzo brutalne jak na romans biurowy, zdecydowanie bardziej pasowałyby mi do romansu mafijnego. Nie zdradzę wam, o co chodzi, ale ci co czytyali na pewno załapią o co chodzi ;) Więc jeżeli potrzebujecie książki na leniwy wieczór, albo po prostu leniwe czytanie, to polecam :) Ja jak będę miała jeszcze kiedyś okazję, to przeczytam książkę autorki ;) 
8;Książka jest naprawdę wstrząsająca, co ja jednak wyróżnia na tle innych tego typu lektur jest dodanie przez autora tła historycznego. Autor nie skupią się tylko na samej postaci zabójcy, ale też w niezwykle interesujący sposób przedstawia ówczesne realia: słabość państwa i milicji czy wydarzenia na arenie politycznej. Czyta się jednym tchem. 
10;Książka fantastyczna. Pochłonie w całości. Gorąco polecam 
8;Pisałam niejednokrotnie, że fantastyki raczej nie czytam, w związku z tym z twórczością Marty Kisiel zetknęła się dopiero przy okazji napisania przez nią komedii kryminalnej „Dywan z wkładką”, która mnie zachwyciła. Wcześniej jednak zwróciłam uwagę na jej cykl dla dzieci „Małe licho” i miałam w planie jego lekturę. Są to powieści cenione, nagradzane i chwalone. Przez jakiś czas nie mogła zabrać za realizację planu, ale lektura wspomnianego już „Dywanu z wkładką” i mój zachwyt twórczością autorki mnie do tego zmobilizował, Tak więc w pierwszych miesiącach tego roku wraz z córką dałam się pochłoną cudownemu światu stworzonemu przez autorkę w tej serii. Obie zachwyciłyśmy się nią od pierwszych stron, polubiłyśmy chyba wszystkich bohaterów książki, choć mój osobisty fawory to Bazyl:) Kiedy więc dowiedziałam się, że pod koniec października premierę będzie miał czwarty tom czekałyśmy na niego z wielką niecierpliwością. Do lektury zabrałyśmy się niezwłocznie, choć jak to zwykle bywa, życiowe sprawy trochę nam ten proces przesunęły, a już na pewno za długo trwało zabieranie się za napisanie recenzji, Ale jak to mówią, lepiej późno niż wcale i oto jest:) Zapraszam do lektury.&lt;/p&gt; Antoni Bożydar Jekkiełek zaczyna czwartą klasę. Okazuje się, że to nie przelewki. Matematyka sprawia spore trudności, zwłaszcza, że jej nowy, nielubiany wychowawca Cebulon, glutowaty ojciec nie rozumie co to prywatność i koniecznie chce przekazać Bożkowi swoje romantyczne idee, a dom opanowuje horda krasnali. Do tego chłopiec zyskuje nową koleżanka z ławki, a w szkole zaczyna się dziać coś niepokojącego i mrocznego. Ta powieść, podobnie jak poprzednie, ma niesamowity klimat, trudno się od niej oderwać, zachwyca i czaruje. Autorka jak nikt inny oddać stworzyć magiczno, mroczno, tajemniczą, a jednocześnie pełna humoru i swobody atmosferę tajemniczego domostwa z gromadą mniej lub bardziej oryginalnych postaci. Żywy, piękny język, inteligentne porównania, błyskotliwe uwagi, lekko sarkastyczny humor sprawiają, że lektura zachwyca nie tylko młodszych, ale też tych zupełnie dorosłych czytelników. Ten tom porusza niezwykle istotne dla młodego czytelnika kwestie, takie jak prawo do prywatności, skomplikowane coraz bardziej wraz z procesem dorastania więzi z rodzicami, relacje z rówieśnikami obojga płci, podejścia do obowiązków. Wszystkie te tematy porusza są w sposób nienatrętny, zabawny, a z drugiej strony niezwykle mądry, mogą stać się pretekstem do ciekawych rozważań i długich rozmów między pokoleniowych. Polecam gorąco, a tych którzy jeszcze nie poznali świata Bożka i małego Licha zachęcam do sięgnięcia do pierwszego tomu. Moja córka i ja z niecierpliwością oczekujemy dalszych przygód bohaterów, żywiąc nadzieję, że tym razem pojawi się Bazyl, za którym ogromnie tęskniłyśmy i którego nieobecność uznajemy za jedyny minus powieści:) 
9;Świetna część, którą warto przeczytać w niedużym odstępie czasu po części 13, ponieważ jest jej bezpośrednią kontynuacją. Mało Willa, bo skupiamy się teraz na Maddie, ale ona jest tak dobrą bohaterką, że brak ulubionego zwiadowcy aż tak nie doskwiera. Polecam, bo czytając o przygodach Maddie czuje się tak jak czytając o młodym Willu. 
8;Za każdym razem,gdy sięgam po książki Sparksa jestem totalnie zaskoczona i jednocześnie zakochana,w tym,w jakim stylu są napisane jego książki. Nie przeczytałam jeszcze za wielu książek Sparksa, bo raptem chyba tylko 3,ale za każdym razem tak lekko i przyjemnie mi się to czyta, że już od pierwszych stron jestem całkowicie wciągnięta w fabułę i już od pierwszych stron kibicuję wszystkim bohaterom, bo styl pisania autora sprawia, że każda najbardziej banalna historia wciąga mnie bez opamiętania i staje się ogromnie ciekawa. Kilka lat temu byłam ogromnie zakochana w filmie na podstawie tej książki i ta książka w idealny sposób przypomniała mi dlaczego tak bardzo kochałam tę historię i tych bohaterów, chociaż w książce Ronnie swoim zachowaniem i sposobem bycia czasami strasznie mnie irytowała i nie mogłam jej znieść to zdecydowanie nadal tak samo bardzo uwielbiam tę historię i na niektórych fragmentach wylałam nawet może łez co na filmie nigdy w życiu mi się to nie zdarzyło. Ale pod koniec cała historia zaczęła mi się nieco dłużyć i już powoli nie mogłam się doczekać, kiedy nadejdzie koniec. 
9;„Rób to, co Cię uszczęśliwia, jeśli tylko nikogo tym nie krzywdzisz”  Cześć kochani :)  „Najpierw głowa, później dom” to kolejna książką, którą napisała Klaudia Tokarz-Laska @wydawnictwo.klebekuczuc.pl.  Jest to trzecie moje spotkanie z autorką, i trzecie bardzo bardzo udane. Dzięki tym książkom polubiłam poradniki.   Autorka dzieli się w nich swoim doświadczeniem i wprowadza nas w świat rodziny dysfunkcyjnej i przede wszystkim tłumaczy dokładnie co to znaczy i jaki ma wpływ na dzieciństwo i dorosłe życie. To nie tylko alkohol w domu. To również przemoc psychiczna, toksyczni rodzice a także lekceważenie potrzeb domowników. Znasz to? Jeśli tak - ta książka jest dla Ciebie.   Dowiesz się również co znaczy „Natrętna kontrola” i skąd ona się u nas bierze.  Znacie to, gdy wszystko chcemy zrobić na raz? Ugotować obiad, posprzątać, a może miedzy czasie zrobić ciasto, odrobić lekcje z pociechą lub spedzci z nią czas? A gdy tego nie zrobimy, mamy poczucie, że sobie nie radzimy? A pamiętacie jak porównywaliśmy się do kogoś, lub nada to robicie? Albo rodzice mówili „ A Zosia z klasówki dostała 5” Ja tak mam...  Książka motywuje do zmian w swoich zachowaniu i myśleniu. Wierzę, że krok po kroku uda się osiągnąć cel i mieć w głowie porządek. Mam wrażenie, że książka była jak wizyta u terapeuty. Z wielu rzeczy nie zdawałam sobie sprawy, bo myślałam, że takie zachowanie jest ok. Tak byłam nauczona.  To książka dla tych, którzy myślą, że posprzątany dom, wygląd da szczęście w rodzinnym gronie. :) Otóż nie! Pamiętajcie: Praca nad tym, że coś możemy a nie musimy, daje poczucie spokoju, ulgi i szczęścia :) 
6;Fajna, zabawna i pełna nienawiści historia pewnej miłości. 
7;Mimo ze książki kryminalne nie sa moimi ulubionymi, to jestem mile zaskoczona ta pozycją. Wszystko rozgrywa się w przeciągu 3 dni. Z początku wszystko troche się ciągnie, same zle wiadomości i końcówka... rozwalająca! 
8;Okładka jest zielona - takowych mam najmniej w swojej biblioteczce. Widzimy na samym środku żyrandol, który jest zaświecony. Zielone odcienie dominują, z dodatkiem żółci i czerni. Jest satynowa w dotyku, z wytłuszczonymi napisami. Posiada skrzydełka, które stanowią dodatkową ochronę przed uszkodzeniami mechanicznymi. Na jednym z nich przeczytamy kilka słów o autorze, a na drugim fragment książki. Stronice są kremowe, czcionka wystarczająca dla naszych oczu. Marginesy i odstępy między wersami zostały zachowane. Literówki gdzieś się zdarzyły, ale nie przeszkadzały one w lekturze. Mamy tutaj akcję z teraźniejszości i przeszłości, tak jest prowadzona narracja z punktu widzenia głównej bohaterki teraźniejszości Maggie oraz z przeszłości ojca dziewczyny, Ewana.   Na samym początku muszę wspomnieć, że podzielenie narracji to był strzał w dziesiątkę. Podobało mi się, gdyż mogliśmy spojrzeć na samą rezydencję z punktu dwóch różnych osób. Czyta się szybko i przyjemnie, mimo iż momentami książka jest może nie straszna, ale powodująca gęsią skórkę na ciele. Mamy tutaj wydarzenia, które powodują, że troszkę się boimy, ale nie jakoś bardzo. Jednak autor ma w swoim piórze coś tak przekonującego, że czytelnika mózg działa na najwyższych obrotach, stara się zrozumieć, jednak wszystko na marne i gdzieś ta trwoga się pojawia. Już od pierwszych stron byłam bardzo zainteresowana, później było tylko gorzej - z trudem musiałam się oderwać od tej historii, ale oczywiście jadąc do pracy wciąż się zastanawiałam, jaki będzie tego wszystkiego finał... Pisarz ma niezwykle wyczute pióro - wie, jak zainteresować czytelnika, posługuje się tak sprytnie swoim stylem, a czytelnik jest naprawdę pod WIELKIM wrażeniem.   Maggie i Ewan - postacie z dwóch czasów, którzy są głównymi bohaterami. Szczerze? Było mi ich strasznie żal. Nikomu nie życzyłabym takich przygód, a już w szczególności tego, co spotkało ojca dziewczyny. On jednak przeżył zdecydowanie więcej i mocniej. Były to postacie dobrze wykreowane, różne od siebie, z charakterem, nie byli nijacy i bez wyrazu. Mamy tutaj jeszcze kilka ważnych postaci,o których nie chcę pisać, by nie zdradzić zbyt wiele, ale są to bohaterowie ważni i kluczowi dla akcji, więc musicie mi zaufać, że są dobrze wykreowani i niczego im nie brakuje. Nie miałam ulubionej postaci tutaj, nawet się nad tym nie zastanawiałam...   Byłam tak zaintrygowana fabułą, że nie chciało mi się zastanawiać, czy może to Maggie czy jej ojciec byli moim zdaniem sympatyczniejsi czy lepsi. Dom w Baneberry Hall gra tutaj pierwsze skrzypce i to one są tutaj NAJWAŻNIEJSZE. To na nim powinniśmy się skupić i w moim przypadku tak właśnie było. Tak strasznie byłam ciekawa, kto za tym wszystko stoi, czy to może prawda... Powiem Wam, że nie zawiodłam się. Dostałam pełną wrażeń, zapadającą w pamięć historię, że aż tutaj z tego miejsca naprawdę ją Wam polecam! Jest to moje zaskoczenie tegoroczne, bo takiej lektury jeszcze nie czytałam. Gwarantuje Wam, że spędzicie z nią dobrze czas, mimo iż włos się Wam zjeży na karku... ;)  Pomysł na fabułę zasługuje na oklaski. Jest dopracowany pod każdym szczegółem, niczego mu nie brakuje. Moim zdaniem takie właśnie oryginalne historie zasługują na uwagę oraz nasz czas oraz na wyróżnienie wśród tylu nowinek wydawniczych. Akcja ma odpowiednie tempo - autor dobrze wie, kiedy zarzucić na nas bombę z wydarzeniami, tak jak na przykład ta scena z workiem lub wężami... Wie dobrze, kiedy odciąć dany rozdział i zostawić nas z napięciem, które spowoduje, że szybko będziemy chcieli poznać to, co mamy teraz by znów móc powrócić do tamtych wydarzeń, by wiedzieć, co tam się faktycznie zdarzyło. Powieść skonstruowana jest rewelacyjnie - jestem pod wielkim wrażeniem i uważam, że niczego jej nie brakuje. Może horrorem bym jej nie nazwała, ale thrillerem mocniejszym, zdecydowanie tak.   Reasumując uważam, że jest to świetna powieść, skierowana głównie dla osób lubiących duchy, zagadki, stare pałace, mieszkania, domy... Thrillery, te naprawdę thrillery, bo nie jest to horror, ale powieść grozy jak najbardziej. Warto poświęcić czas i przeczytać ją - na pewno przypadnie Wam do gustu i zostanie z Wami na dłuższy czas. Ja jestem zadowolona i teraz wiem, że będę w ciemno sięgać po książki autora - coś czuję, że się nie zawiodę. :) 
7;W "Podejrzanym" na pierwszy plan wysuwają się takie umiejętności Reachera jak logiczne, niestereotypowe, niezależne myślenie. To cecha charakterystyczna całego cyklu, ale w tym tomie jest ona wyeksponowana w sposób szczególny. W innych tomach niekiedy na pierwszy plan wysuwają się np. inni bohaterowie, albo i inne umiejętności, np. wytrwałość, odporność na stres, siła fizyczna, wiedza itp. Tutaj Reacher pomaga w ustaleniu tożsamości seryjnego zabójcy. Już na początku zamiast iść tropem, którym idzie FBI, zastanawia się, czy rzeczywiście sprawca jest psychopatą, czy może jednak ktoś chcąc zmylić trop, kreuje się na psychopatę. Czy użycie wojskowej farby faktycznie oznacza, że sprawcą jest wojskowy, czy może jednak zabójca umyślnie chce skierować podejrzenia na wojsko, które nie ma z tym nic wspólnego, a od siebie odwrócić uwagę? Czy faktycznie sprawca chciał zabić konkretne kilka kobiet i miał w planie dalsze ofiary, czy też ze ściśle określonych powodów zależało mu tylko na zabiciu jednej kobiety, a reszta straciła życie tylko po to, aby zmylić tropy i uniemożliwić znalezienie motywu, itp. itd. całość https://powrot-do-krainy-ksiazki.blogspot.com/2021/11/lee-child-podejrzany-audiobook-czyta.html 
9;"Nie powinniśmy" to książka której zdecydowanie potrzebowałam. Być może tak wysoka ocena podyktowana jest wyłącznie tą potrzebą, albo miłością do twórczości Vi Keeland, ale książka zdecydowanie spełniła moje oczekiwania.  "Między miłością i nienawiścią jest cienka granica...ale siedzenie na niej okrakiem może okazać się świetną zabawą." Pierwsze słowa które przeczytałam i po prostu wiedziałam że to musi być to czego właśnie potrzebuję. Dostajemy tu typowy ale jakże cudowny romans biurowy i motyw hate-love doprawiony nutą rywalizacji. I Annalise i Bennet to moim zdaniem całkiem dobrze skonstruowane postacie i żadne z nich mnie tak naprawdę nie wkurzało (a zdarza się to naprawdę rzadko!). Książka jest zabawna, lekka i przyjemna. Czyta się ja zdecydowanie za szybko.  Na pewno jeszcze kiedyś do niej wrócę! 
3;Wydanie pierwszego tłumaczenia tej powieści akurat w 2021 roku to ze strony wydawnictwa Rebis cyniczny, ale doskonale zrozumiały ruch. "Ziemia trwa" traktuje o życiu grupy ocalałych po wygaśnięciu zarazy, która wybija prawie całą populację USA; a zatem w dobie pandemii COVID można spodziewać się, że czytelnicy albo uznają ją za aktualną, albo przynajmniej wejdą z nią w dialog, mając nad autorem przewagę doświadczenia. Dodatkowo "Ziemia trwa", choć wydana w 1949 roku, zawiera masę popularnych po dziś dzień motywów z literatury postapokaliptycznej, które dla wielu będą zapewne stanowić mile widzianą strefę komfortu. Niestety, moim skromnym zdaniem powieść Stewarta zwyczajnie się nie broni w dzisiejszych czasach, bo jej wizja apokalipsy jest w wielu miejscach nieprzekonująca, jej moralność - wątpliwa, a jej styl - niezadowalający. Zgadzam się z przewidywaniami Stewarta tylko w jednym aspekcie: powrót wieków ciemnych jest praktycznie pewnikiem, bo resztki ludzkości nie przejawiają szczególnej inteligencji, a ich wola przeżycia ogranicza się do tu i teraz, bez zdolności do choćby minimum przewidywania i planowania. Niestety, Stewart wydaje się traktować ten stan rzeczy z zaskakującym spokojem, który każe mi się dopatrywać w jego światopoglądzie podwalin współczesnego eskapizmu w rodzaju estetyki cottagecore. Zwolennicy bajek o powrocie do natury prawdopodobnie znajdą w autorze bratnią duszę, ale miłośnicy elektryczności i miękkiego papieru toaletowego - niekoniecznie. 
10;,, Przekonanie" to książka, która wywołała tornado w mojej duszy, zraniła serce i pokazała, że o szczęście trzeba walczyć!  Kelly kobieta, której życie nie oszczędza! Śmierć rodziców i opieka nad siostrą spada na nią niczym grom z jasnego nieba. Wydaje się, że los uśmiecha się do niej, a pasmo nieszczęść ją opuściło, lecz to tylko chwilowe złudzenie! Nieoczekiwane zniknięcie, męża rozpoczyna lawinę zdarzeń, które prowadzą Kelly do jej zachwiania wiary w szczęśliwe życie!  Ryan przystojny strażak, dawny przyjaciel Kelly. Wraca do swojego dawnego życia po nieudanym małżeństwie.  Czy Kelly będzie miała bezpieczna przystań u boku dawnego przyjaciela? Co jeszcze przyszykował dla niej los? Tego Wam nie zdradzę, ale koniecznie zajrzyjcie do książki po odpowiedzi!  ,,Przekonanie " to książka, która złamie każde serce! Biorąc książkę do ręki, pierwsze co rzuciło mi się w oczy to subtelna okładka, przy której nie można przejść obojętnie, następnie opis, który jasno mówi, że emocje grają pierwsze skrzypce! Autorka sprawiła, że serce łamało się kilkakrotnie, podczas czytania. Kelly to kobieta, której los nie oszczędza, stawia na jej drodze kłody, lecz ona się nie poddaje, po każdym upadku podnosi się z kolan i idzie dalej, jednak jak długo może człowiek wytrzymać! Rozstanie z mężem wydawało się przypieczętowaniem tego wszystkiego, myślałam, że to już koniec, w końcu na jej niebie zaświeci słońce, lecz autorka miała całkiem inne zdanie na ten temat! Dopiero zaczęła się droga usłana kamieniami!  Książka jest grubaskiem, bo liczy prawie 500 stron, ale znakomite pióro autorki sprawia, że czyta się ją bardzo szybko, a na jej końcu przychodzi myśl, że jak to, to koniec, tak szybko! ,,Przekonanie" to nie tylko książka obyczajowa, mamy tu wątek kryminalny i tu ukłony dla autorki, bo tak mnie wkręciła, że do samego końca nie wiedziałam, kto za to wszystkim stoi. Ważnym aspektem w książce jest przyjaźń! Pokazuje, jak ważni są w naszym życiu przyjaciele, którzy nie będą owijać, w bawełnę i prawdę zawsze powiedzą, czyli to, co im leży na językach! Wielkim darem jest właśnie mieć kogoś takiego, blisko siebie.  Miłość, nie zawsze jest łatwa, a w przypadku Kelly to wydaje się nieosiągalna, ale trzeba pamiętać, by walczyć i nie poddawać się przy pierwszych przeszkodach, bo we dwójkę łatwej jest walczyć z okrutnym losem, jak w pojedynkę! Książkę zdecydowanie polecam i zapewniam, że spędzone chwile z tą książką pozwolą nam zatrzymać się i docenić to, co mamy wokół siebie, zwłaszcza że w dzisiejszych czasach pędzimy i niedostrzegany tego, co mamy! 
7;Bohaterka, która przy pierwszej prezentacji stanowi tak oryginalny melanż raczej kiepskiego wyglądu zewnętrznego ze zdecydowaną osobowością, musi zaintrygować, choćby na tyle, żeby spojrzeć na… Skazańca, który z samej definicji niesie ze sobą jakąś mroczność, tajemniczość, a i nie trzeba udawać Kasandry, aby być pewnym, że i fantastyczną fizjonomię, to wiadomo, że musi być ciekawie, tym bardziej, że… Wszystkiemu przyglądają się trzy młode, rezolutne damy, z których każda, choć kreślona raczej pobieżnie jest ciekawa i jakże różna od pozostałych sióstr, do tego można tylko dodać… Ojca, który jako przywódca duchowy swojego kościoła, żyje raczej na pograniczu świata niż w jego centrum, całość zrzucając na głowę najstarszej córce, wierząc, że pomoc w sprawach gospodarskich udzieli jej … Dwóch parobków, z których jeden większość czasu spędza z butelką alkoholu, a drugi na spotkaniach z narzeczoną, i jeśli weźmie się pod uwagę … Otoczenie, żar lejący się z nieba, błoto i wszelkie prace gospodarskie, które trzeba wykonać, ogólnie przygnębiającą aurę, zmęczenie bohaterki i pozostawienie jej na głowie niemal wszystkiego, bez prawa do własnego czasu, to człowiek może tylko myśleć, że należy jej się odrobina… Ciepła, nawet kiedy zaczyna się w łóżku w pokoju gościnnym i jest wynikiem majaków polaudanowych kupionego na targu bezczelnego i roszczeniowego... Mężczyzny, który sprawia, że zaradna i ze wszech miar opanowana bohaterka odkrywa w sobie nie tyko siłę i swój bunt, ale… Humor i dowcip, radość przepychanek słownych… I można by tak długo opisywać, do momentu kiedy bohaterka… Wraca do domu z bagażem dwóch sukienek i doświadczenia, i przekonaniem o wartości tego, co przeżyła, gdzie z wyrozumiałą akceptacją ojca, krótkim siostrzanym pocieszeniem, przebiera się w bezpieczne stroje i wraca do starej codzienności, do momentu… Gdy pewien rozgniewany markiz nie przybędzie na wielkim dereszu, by szepnąć jej, że jest jego Aniołem. Bardzo lubię tę historię. Po raz pierwszy czytałam ją wieki temu, ale nadal, kiedy potrzebują niezobowiązującego zastrzyku dobrej energii, miłości, która zwycięża wszystko, wracam do niej. Ostatnio wróciłam i po raz kolejny nie żałuję.  I dlatego polecam. Warto mieć na półce książkę, która tak dobrze potrafi poprawić humor. 
7;Widoczny ogromny przeskok mentalny między "Podpalaczem" i "Farmą lalek", a "Przejęciem". Kobiety nie są już traktowane przez Chmielarza z szowinistycznym zacięciem, a pojawia się ciekawa postać Suchej. Historia dość pogmatwana, czułam się przytłoczona tym, czego dowiadujemy się na samym końcu. Sama książka chyba najlepsza z dotychczasowych w tej serii. 
8;Swietnie skonstruowana intryga. mimo iz to kolejny tom serii jest ciekawie od poczatku do konca. 
9;Recenzując pierwszą cześć tego cyklu czyli „Trup na plaży” wiedziałam, że moja ocena jest mocno subiektywna. Tutaj będzie podobnie- klimat tej serii, nadmorska sceneria Ustki oraz coś, jakaś szczypta ciepłych uczuć jakie znajduje w trylogii Garstek sprawiają, że będę wracać do tych książek niejednokrotnie 💜  „Martwy sezon” to druga cześć z serii opowiadającej o rodzinie Garstek. Tym razem autorka postanowiła przyjrzeć się bliżej losom ciotki Magdy czyli Tamary, która przez niefortunny splot wypadków zdecydowała się na przeprowadzkę do Ustki. Fani pierwszej części trylogii, (która od pierwszych stron stawiała na śledztwo kryminalne) mogą poczuć się tutaj zawiedzeni, ponieważ pierwsza połowa książki jest mocno obyczajowa (z lekką domieszką wątków romantycznych)…. Znudzeni? A to błąd! Ponieważ tuż za połową pojawia nam się (upragniona przez niektórych) zagadka związana z zaginięciem jednego z gości pensjonatu, w którym mieszka Magda z Tamarą. Dziewczyny starają się rozwikłać tajemnicze zniknięcie (a wszystko wskazuje, że nawet zabójstwo), jednoczenie nie rzucając się w oczy czujnej babci Marii.  W tej części jak i w poprzedniej zabawne wątki przeplatają się z ciężkim tematem jakim jest przemoc domowa.   9/10 
7;Słuchowisko audioteki w formie audioserialu jak zawszs na wysokim poziomie. Akcja szybka, ciekawa, wciągająca wątki. Jedynie zakończenie pozostawia wiele do życzenia. Chyba ze jest druga cześć książki.. 
5;W mojej opinii przereklamowana.  Nie mogę powiedzieć ze mnie zachwyciła czy, że odkrywa przede mną nowe spostrzeżenia czy zmieniła jakoś moje myślenie. Wręcz przeciwnie - sporo koncepcji i perspektyw jest mi znanych z innych źródeł, a z części historii nie za wiele można wyciągnąć - bardziej sa opowieścią. Nie jestem w stanie tez w 2-3 zdaniach powiedzieć o czym była.  Nie wątpię, że książka jest w stanie dać więcej innym kobietom, ale jednak mocno uważałabym kupując ja na prezent. 
6;Książka nie jest zła, jest nawet przyjemna i bardzo szybko się ją czyta. Niestety po kilkudziesięciu stronach już możemy się domyśleć jakie będzie zakończenie. Skusiła mnie piękna okładka w uroczym świątecznym klimacie. Książka jednak jest przede wszystkim o Chorwacji, a święta zostały tylko wplecione w całą otoczkę. Jeśli ktoś ma ochotę na historię o miłości i wyżynach ludzkiego życia, z pewnością znajdzie tutaj coś dla siebie. Raczej dla osób wrażliwych zachwycających się pięknem przyrody, muzyką i tęskniących za Chorwacją. 
6;Książkę tę słuchałam, a nie czytałam co myślę, że mimo wszystko stanowiło dodatkowy atut. Ciekawa kombinacja ułożenia tego utworu, gdzie dopiero pod koniec można bardziej sobie to ułożyć i tak jak dla głównej bohaterki, tak i dla czytelnika wszystkie puzzle wskakują na swoje miejsce. Nie dziwi mnie też to zainteresowanie jakie wzbudziła w 2019 roku, kiedy to podobne motywy nie były często spotykane. 
8;Dość ciężka książka. Miała lepsze i gorsze momenty, jak się czytało jej za dużo to miało się wrażenie że pewne zbitki słowne i motywy się powtarzają. Przeczytane za namową Szymona. 
8;Bardzo szybko się wciągnąłem. Bardzo przyjemnie się czyta. Można powiedzieć, że taka odświeżająca lektura. 
9;„Jego spojrzenie jest wyprane z wszelkich uczuć,aż oblatuje mnie strach. Ciekawe,czy przyjechał mnie pocałować,czy zabić? A może jedno i drugie?” 〰️ Ja wiedziałam, że to będzie dobra książka, ale nie sądziłam, że mnie tak pochłonie.  Uzależniłam się od niej. Gdy tylko ją odkładałam, myślami nadal byłam z bohaterami. Żyłam tą historią i w sumie nadal nią żyje. Oszołomienie po zakończeniu nie zmalało, a przeczytałam ją wczoraj.  „Zapach pokusy” to jeden wielki rollercoaster emocjonalny. Nieschematyczna fabuła, bezkonkurencyjni bohaterowie, którzy zawładnęli moim umysłem, sercem i emocjami.  Wszystko pasowało do siebie jak idealnie stworzone puzzle, każdy wątek został wykorzystany w 100%, a rozdziały pisane z perspektywy trzech bohaterów pozwoliły poznać wszystkie wydarzenia z różnych stron i bardzo mi się to podobało! Nie wiem jak bardzo misze prosić, ale zrobię wszystko,by mieć kolejny tom na wczoraj 😭❤️🔥 Mogę śmiało powiedzieć, że „Zapach pokusy” zapisuję się na listę najlepszych książek 2021 roku 💙💙💙 
7;Wydawnictwo Znak nie przestaje zaskakiwać. Tym razem pod szyldem #jednymsłowemznak zaprasza nas do domu opanowanego przez białego psiaka i czarnego kocurka, dwójkę dzielącą się swoimi przemyśleniami i emocjami. Myli się jednak ten, kto uzna, że spisane słowa i komiksowe wstawki to tylko zbiór anegdotek powstałych ku uciesze najmłodszych. Zapewniam, że każdy mniejszy i większy właściciel zwierzaka znajdzie tu nie tylko rozrywkę ale i wiele pouczających i zaskakujących wiadomości.  Zacznijmy od tego, że kot składa się z niezależności zaś pies z bezwarunkowej miłości. Z takiego połączenia wyniknąć może tylko sytuacja "Kot kontra pies". I długo same sierściuchy i my będziemy tkwili w przekonaniu, że albo kot wreszcie pozbędzie się zbędnego lokatora albo pies pokona przeciwnika rozmerdaniem i oddaniem. Sprawy będą toczyły się zabawnie, nie pozbawiając nas jednak coraz większego podziwu dla sprytu Kota Nieteraza i oddania Psa Nierusza. Właściciele są tutaj, rzec by można, jedynie statystami, ale to przecież o ich serca i czas cały ten ambaras.  Naukowe aspekty, zgrabnie wplecione w zabawne opowieści nauczą nas bardzo wiele. Poznamy mowę ciała i charakterystykę obu gatunków, weterynarz podzieli się cennymi radami a zwierzaki przedstawią całą listę zalet posiadania czworonoga. A najlepiej dwóch. Po lekturze bowiem cała #teampies zatęskni za samouwielbieniem kociaków a #teamkot uzna, że zimny psi nos może ocalić zbolałe serce.  Dawno nie miałam w ręku tak uroczej, mądrej i zabawnej, a przy tym fantastycznie opracowanej graficznie książki dla każdego, kto nie wyobraża sobie życia bez psa czy kota. Uczy, bawi i rozczula. Każdy rozdział to kolejny krok ku finalnemu dialogowi zwierzęcych myśli, który po trzystu stronach utarczek doprowadzi nas do wniosku, że żadnego z tych stworzeń nie można kochać za bardzo. Książka na Mikolaja? Bardzo proszę.   Pani_Ka 
10;Mloda dziewczyna, góralka z wielopokoleniowej rodziny mieszkająca w górach, oraz mafiozo z krwi i kości wprost z Ameryki! W ten sposób przepis na fenomenalną historię mamy gotowy!   Maja, dziewczyna prowadząca pensjonat z rodzicami, już od początku odstaje od rodziny. Jej zachowanie, czasem wyjątkowo sarkastyczne w poważaniu innych określa ją niczym czarną owce w rodzinie. Dla nich liczą się tradycje, dla niej to, co podpowiada serce. Dziewczyna ku rozczarowaniu ojca wyraża swoje niezadowolenie, gdy rozmowa tyczy się jej zamążpójścia. Gdyby nie miłość do gór, Maja z pewnością wyruszyła by w świat, by odkrywać nieznane. Takie właśnie myślenie sprawia, że zostaje odesłana z naprawdę świetnie prosperującego pensjonatu i wysłana, by odmienić los innego - upadającego. Mają jak na prawdziwą góralkę przystało, niezrażona podejmuje się wyzwania nie wiedząc, że pewnego dnia w nowym pensjonacie pojawi się ktoś kto wywróci jej życie do góry nogami.   Czy zderzenie się dwóch tak różnych od siebie światów może przekształcić się w katastrofę? Zdecydowanie tak! Będzie gorąco, namiętnie, ale i wybuchowo jak przystało na starcie dwóch władczych charakterów. Ją cechuje upór, jego zdobytą władza.   Czytajcie koniecznie, bo naprawdę warto! 
8;Nie jest to tajemnicą, że książki Chmielarza dzielę jedynie na dobre i bardzo dobre. Tym razem ulokowałabym „Ranę” w tej drugiej grupie, mimo, że książka do łatwych nie należy. Jest to przede wszystkim sprawka ciężkiej tematyki poruszonej w powieści. Sam autor przyznał w jednym z wywiadów, że nie do końca wie czy udźwignął tak trudny temat jakim jest przemoc domowa, nienawiść wobec dziecka, patologia i traumy z dzieciństwa. To chyba jedna z mroczniejszych książek Chmielarza, a na pewno taka, która nie pozostawia wiele przestrzeni na coś poza brudem, obrzydzeniem i ciemnymi zakamarkami ludzkich umysłów. 8/10  „Rana” to thriller w którym śledzimy losy Klementyny - nauczycielki, która latach tajemniczej czarnej dziury w swoim CV postanawia ubiegać się ponownie o stanowisko nauczycielki w jednym z bardziej prestiżowych szkół na Mokotowie. Po zdobyciu posady bohaterka dowiaduje się o śmierci młodej uczennicy pod kołami pociągu. Sprawę tę na własną rękę bada jedna z nauczycielek, która też niebawem ginie w niewyjaśnionych okolicznościach. Klementyna postanawia przyjrzeć się sprawie razem z nieprzystosowanym społecznie uczniem -Gniewkiem, którego niezrozumiała i mroczna fascynacja śmiercią wcale nie pomaga w dojściu do prawdy. 
3;Albo ja się starzeję, albo autorka chałturzy, ale wyjątkowo irytuje mnie ten jej ckliwy manieryzm. To jest jak ciasto z zakalcem, wszystko zbite w jedno przydługie, przewidywalne i nudnawe wypracowanie, brakuje dialogów czy choćby minimalnego wkładu w wykreowanie bohaterów z krwi i kości.  Wszyscy są oszałamiająco bogaci, piękni i żyją w bańce gdzie ludzie się szanują, kochają na zabój, mino wszelkich przeciwności losu nie wykazują najmniejszych nawet oznak irytacji. Wybitnie irytują mnie takie mdłe postaci, a już w szczególności te łzawe scenki, gdzie większość zamiast coś zrobić, albo ma łzy w oczach, albo serce im się kraje... budzą politowanie, a nie współczucie - aż by się chciało nimi potrząsnąć. Nawet Harlequiny bywają bardziej wyrafinowane. 
10;Bardzo wartościowa książka, oraz bardzo przyjemna do czytania. Polecam każdemu przczytać. 
7;Kiedy w ubiegłym roku skończyłam lekturę „Idealnego dziecka”, debiutanckiego thrillera Lucindy Berry, obiecałam sobie, że przeczytam każdą powieść, która wyjdzie spod pióra tej autorki. To była tak znakomita historia, tak emocjonująca, tak poruszająca, a chwilami nawet wstrząsająca, że choć psychicznie mnie wykończyła, to byłam nią zachwycona. Od tego czasu na polskim rynku ukazały się dwie kolejne powieści Amerykanki, „Ocalić syna” nawet trafiła do mojej biblioteczki, ale jeszcze nie miałam okazji zasiąść do lektury. Nadarzyła się natomiast okazja, by sięgnąć po najnowszy thriller Berry, czyli powieść „Złe uczynki”.   Przyznam szczerze, że opis, który czytamy na okładce, nie do końca oddaje charakter historii, która kryje się na kartach powieści Lucindy Berry. Fabuła „Złych uczynków” jest o wiele bardziej skomplikowana, a przede wszystkim o wiele bardziej wstrząsająca i przejmująca od tej, której się spodziewamy po przeczytaniu samego opisu. Książkę czyta się bardzo szybko – zawdzięczamy to krótkim rozdziałom i wielu dialogom, ale mimo to osobiście brakowało mi tutaj tempa. Moim zdaniem za mało się działo.   Lektura „Złych uczynków” utwierdziła mnie w przekonaniu, że temat dzieci, młodzieży, traum, jakich doświadczają, zdecydowanie dominuje w twórczości amerykańskiej pisarki. Ale nic dziwnego, skoro Lucinda Berry z wykształcenia jest psychologiem specjalizującym się w zakresie dziecięcych traum. Zdobyte w pracy doświadczenie naukowe wykorzystuje do tworzenia niepokojących thrillerów psychologicznych i muszę przyznać, że wychodzi jej to naprawdę znakomicie i, co najważniejsze, przekonująco i wiarygodnie.   „Złe uczynki” to solidny thriller psychologiczny, który od początku do końca trzyma w napięciu i intryguje. Historia Sarah, Ellen i Paige, więzionych miesiącami w piwnicy przez psychopatę Johna, wstrząsa, wywołuje mnóstwo emocji, a chwilami wręcz sprawia, że czujemy się zniesmaczeni. Thrillery autorstwa Lucindy Berry uważam za bardzo dobre, m.in. ze względu na ogrom skrajnych emocji, jakie wywołują, ale z pewnością nie należą do gatunku książek, po które chciałabym jeszcze w przyszłości sięgnąć. Zdarzało mi się nie raz sięgać po raz drugi czy trzeci po książki jednej z moich ulubionych pisarek, Alex Kavy, mimo że były brutalne i krwawe. Ale powieści Berry mają do siebie to, że są nie tyle brutalne, co odpychające i odstręczające, więc ich ponowna lektura mogłaby być ponad moje nadwątlone nieco siły. Z czystym sumieniem polecam – Lucinda Berry to autorka, której książki z pewnością warto poznać!   zliteraturazapanbrat.wordpress.com 
6;Tom literatury podróżniczej retro, w dodatku pióra najpłodniejszego polskiego pisarza XIX wieku – Józefa Ignacego Kraszewskiego. Wraz z nim czytelnicy oglądają fragment tego, co później nazwano Kresami Wschodnimi, w czasach, gdy podróżowano co najwyżej konno lub dwu- bądź czterokołowymi pojazdami konnymi. W tym wydaniu tekst wzbogacono o oryginalne rysunki Kraszewskiego. Zamieszczone we właściwych rozdziałach, tak jak powinno być w książkach podróżniczych (aczkolwiek niekoniecznie w e-bookach).  Oczywiście relacja Kraszewskiego (w tym z rodzinnego Polesia) oddaje stan tych miejsc w roku 1840. Autor nie ogranicza się do suchych opisów czy faktów. Każde miejsce stara się ubarwiać dodając informacje historyczne oraz anegdoty o ludziach į wydarzeniach z dawnych į obecnych czasów. Szczególnie na Wołyniu.  Lekturę ułatwią przypisy autora oraz dodatek – zawierające inskrypcje nagrobne i inne napisy z różnych zabytków po łacinie po polsku a także ówczesną bibliografię oraz współczesne przypisy, niewątpliwie ułatwiające lekturę czytelnikowi nie obeznanemu w historii pokazywanych terenów.  Ciekawa lektura, aczkolwiek raczej dla miłośników autora, jego stylu į tamtych czasów. 
5;Lekka i przyjemna lektura na długie, jesienne wieczory. Serdecznie polecam. 
7;Mocny akcent na koniec,trudna historia w tle i porywającyce losy rodzeństwa Niemojskich.2 tom ciut mnie rozczarował, ale 3 nadrobił. 
9;Drugi tom tetralogii najpopularniejszej litewskiej pisarki. Tym razem, po prawie czterdziestu latach, towarzyszymy kolejnym pokoleniom Narwojszów i Birontów oraz tym, z którymi los ich zetknął. Głównie w Wilnie, Milkontach i Birżach. Bohaterami kolejnych rozdziałów są zatem Anna Katarzyna z Kotowiczów Narwojsz, jej mąż Jan Izydor, ciotka Urszula z Narwojszów Biront oraz wileński żydowski lekarz – Aron Gordon. Powraca też trzecioplanowa postać z pierwszego tomu, by odegrać ważną rolę.  To co było najlepsze części pierwszej w drugiej się nawet poprawia - czyli język. Pozbawiona dialogów gawęda swobodnie łącząca teraźniejszość z przeszłością z mnóstwem wtrąceń i dygresji. Tym razem, z racji permanentnej okupacji Wielkiego Księstwa przez obce mocarstwa i epidemii dżumy opisy miasta, dworów, ludzi, ich zachowań są dużo bardziej naturalistyczne i wręcz dosadne.  Wbrew pozorom autorka nie koncentruje się na początku XVIII wieku. W retrospekcjach pojawiają się wyjaśnienia wielu zachowań i zdarzeń, relacjonowanych w poprzednich rozdziałach jako współczesne. Wydarzeń historycznych jest mniej, ale dużo więcej przemocy (szczególnie trupów - co zapowiada okładka) i erotyki.  Postacie z pierwszej części są prowadzone konsekwentnie, zaś nowe – mimo innych charakterów – nie są płaskie i zachowują się zgodnie z duchem epoki, która nie była wcale tak kołtuńska, jak się niektórym wydaje. Do tego drobny rys walk magnackich na Litwie (Sapiehowie kontra Pacowie i reszta) oraz porównanie stylu szwedzkiej i rosyjskiej okupacji.  Fabuła jest przy tym misternie barokowa, jak mechaniczne zabawki czy zegary z tych czasów czy też historie o konstrukcji szkatułkowej. Z każdym rozdziałem czytelnikowi wydaje się, że wie coraz więcej, by w finale przekonać się, że wręcz przeciwnie. I pod tym względem druga część przewyższa pierwszą. Natomiast ustępuje jej niestety dosadnością niektórych opisów lub zbyt łopatologicznego wyjaśnienia tego, czego i tak domyślał się każdy czytelnik części pierwszej.  Znakomita, uczciwa i nowoczesna powieść historyczna, napisana językiem odpowiednim do czasów i z wiarygodnymi historycznie postaciami. Ačiū, ponia Kristina. 
9;Wspaniały wywiad - rzeka z doświadczoną osobą, która dzieli się swoją mądrością życiową. Z p. Haliny bije empatia. Ta książka powinna być lekturą obowiązkową dla dzisiejszej młodzieży, ponieważ w niej ludzie nie są przedstawieni jako naziści, Żydzi, Polacy, itd. Tutaj mamy studium człowieka dobrego, który podzieli się ostatnim kęsem chleba lub ogrzeje ciepłem swego ciała, a po drugiej stronie człowieka egoistycznego, walczącego tylko o swoje przetrwanie. Oczywiście w tak ważnych sprawach, trudno oceniać zachowania innych, bo "sami wiemy o sobie tyle, ile nas sprawdzono", jednakże jestem pełna podziwu, jak bohaterka w zagrażającym jej esesmanie potrafi dostrzec człowieka, który także ma rodzinę, dzieci i tak naprawdę nie różni się zbyt wiele oprócz tego, że ma w tej sytuacji sprawczość. Dlatego słowa to nie deszcz, który nie przestaje padać, to ludzie, którzy zawsze mogą zmienić zdanie, są tak dojmujące i trafiają w sensie człowieczeństwa. Nasze czyny świadczą o nas bez względu na to, czy nam czegoś w życiu brakuje, czy jesteśmy tu, czy po drugiej stronie.  Książkę czyta się bardzo szybko i łatwo. Pytania są stawiane "w punkt" i od nich zaczynają się rozwijać pełne historie. P. Halina ma dar opowiadania i płynnego przechodzenia z jednej historii do drugiej. 
8;Hej! Hej! A może Ho! Ho! Ho!😉🎅 -powinnam zawołać. Przychodzę do Was z trzecim świątecznym tytułem od @czwartastrona. Autorka, Natalia Sońska zabiera nas w podróż na południe Polski. Jest pięknie, magicznie, właśnie napadało mnóstwo śniegu. Klimat… bajkowy.❄️❄️❄️ W tej zimowej scenerii, główna bohaterka, przeżywa niemałe dylematy. Paulina jest bardzo dobrym, sumiennym architektem, pracuje w świetnie prosperującej firmie, gdzie jej szef- Robert, a jednocześnie partner życiowy, zaczyna zmieniać jej marzenia. Między nimi dochodzi do konfliktów,po prostu zaczyna się psuć. Wychodzą na jaw tajemnice, niedomówienia, a obietnice o wielkim projekcie, schodzą na dalszy plan.  ✨„Wiem, że czasem w życiu bywa beznadziejnie, a zwłaszcza gdy zawodzi ktoś bliski”.  Czy magiczna, grudniowa atmosfera Zakopanego pomoże Paulinie uporządkować w głowie wszystkie sprawy? A może to dzięki nowemu przyjacielowi, z którym może rozmawiać o aktualnych problemach? A może jednak to prawdy życiowe pani Anieli otworzą jej oczy?  💞„Bo można mieć różne plany, różne marzenia i różne cele. Każdy jest inny w dążeniu do spełnienia swoich pasji. Różne mamy charaktery. Ważne, żeby wizja życia z tą drugą osobą była taka sama. Bo właśnie to buduje związek. I szacunek”.  Świetna jest ta góralka. Chętnie sama u niej w pensjonacie bym się zatrzymała. Jej mądrości życiowe pozostaną w moim czytelniczym sercu na długo.  ❄️📖,,Zaufaj swoim marzeniom" to klimatyczna, świąteczna, pełna ciepła, wzruszająca powieść. Fabuła przekona Was do tego, że warto wierzyć w swoje marzenia, walczyć o nie, konsekwentnie do nich dążyć, a „Złamane serce kiedyś się zagoi”.  To był bardzo przyjemnie spędzony czas. Gwarantuję, że w trakcie jej czytaniami, zapragniecie, by przenieść się w góry.🏔️🏔️🏔️ 
2;Słaba książka słabej dziennikarki. Ani to śmieszne, ani o dobre. Jedna trzecia zdjęć to autorka jako dziecko/nastolatka nad morzem. Nie polecam. 
9;Manuela Gretkowska bierze w dłonie garnek, moździerz i rozsiewając wokół siebie tumany okruszków zaprasza nas w świat królowej gotowania i bezczelności. Lucyna Ćwierczakiewiczowa zostaje podana na tacy w przybraniu z cnót niewieścich, takich jak... szczerość, bezkompromisowość i pewność siebie, w czerni tyleż wdowiej co surowej, w kobiecości, która zawsze polegnie u stóp szansy na miłość.  Nie po raz pierwszy autorka bierze pod lupę życie kobiety nieprzeciętnej i z jej pomocą tworzy satyrę na polską małostkowość, skłonność do szybkiego oceniania i krytykanctwo. Samej bohaterki, której ego często przeskakuje i wzrost, i wiek, i talię Lucyny, także nie oszczędza. Rozrzuca z jej pomocą pieniądze na abstrakcyjne pomysły, topi jej rozsądek w naiwności i łatwowierności zrodzonej ze spotkania z przeuroczym, sporo młodszym aktorem. Jeśli jednak mamy zważyć wady i zalety mistrzyni kuchni i innych domowych zajęć, z pewnością narodzi nam się obraz kobiety wspaniałej, hojnej, daleko wybiegającej poza gorsetowe "to nie wypada". Bo wedle Ćwierczakiewiczowej wypada wszystko - byle niosło sprawiedliwość, dobre imię jej samem i bliskich oraz, czemuż by nie, pieniądze.  Wolna od zahamowań i pełna sprzeczności, Pani Lucyna jest pretekstem do wytknięcia wad nie tylko pospolitym mieszczanom ale i wielkim sławom. Gretkowska prowadzi tu potyczkę na linii Prus - Sienkiewicz, bez poddanego uwielbienia opisuje wielką Modrzejewską, wnika w świat artystów lub ludzi, którzy się takowymi mianują. Ustami bohaterki wyraża poglądy średnio popularne, głośno woła o prawo do własnych decyzji i szacunek dla kobiet. Z nizin i burdeli zmierza wprost na salony i do kościołów, nie ma oporów przed przeklęciem arcybiskupa (po trzecie pokolenie! ;)) ani przed obsmarowaniem w prasie nieuczciwych panien do towarzystwa. Jednak ponad krzyk i emocjonalność wyrasta walka bohaterki o dobro, troska o cierpiących i szczodrość, którą bije na głowę chełpiący się dobroczynnością warszawski światek.  Manuela Gretkowska od zawsze jest dla mnie mistrzynią słowa. Tak pięknie kpić i ironizować umie niewielu, tak celnie wbijać szpilę - jeszcze mniej. A kobieta, ooo kobieta to jest zawsze bohaterka. Robi błędy, często krzywdzi samą siebie, bywa, że bzdurami miażdży własną inteligencję, ale zawsze ma głos i dumę. I ten kolejny portret kobiet, bo nie o jedną Lucynę tutaj chodzi, świadczy o sile opowieści o "Mistrzyni". O kobiecie, wdowie, przyjaciółce, kucharce, feministce, najlepszej i najokropniejszej szefowej i matce, "prostej przekupie" i mistrzyni ciętej riposty. Mistrzyni kobiecej treści. Polecam gorąco dla każdego zdania, każdego wydarzenia i treści, która spisana jest wyśmienicie, elokwentnie, ze swadą i potężnym ładunkiem emocjonalnym. Brawo!   Katarzyna  Dziękuję Wydawnictwu Znak Literanova za nieprzeciętną, przepyszną lekturę. 
8;Kolejna odsłona losów braci Falcone. Tym razem rzecz dotyczy Savio - lekkoducha, wiecznego kawalera, co wieczór zmieniającego dziewczyny. Wiele jednak się zmienia, gdy dowiaduje się, że jego wieloletnia przyjaciółka zostaje obiecana innemu. Chce ją mieć. Nie, on musi ją mieć. Jednak chce "zjeść ciastko i mieć ciastko", ponieważ nie zamierza rezygnować ze swojego hulaszczego życia. "Zaklepał" Gemmę i póki co nie ma wobec niej poważnych zamiarów. Wszystko to jednak do czasu. Autorka jak zwykle stanęła na wysokości zadania i stworzyła kolejną świetną książkę. Nie brakuje jej pomysłów na urozmaicenie fabuły, ale przede wszystkim nadal potrafi wywołać w czytelniku całą gamę emocji. Mimo, że to kolejna część serii, trzyma poziom. Czekam na historię Adamo. 
8;Piotr Stankiewicz "Pamiętam",  "Pamięć Płynie wciąż z prądem nowych dni Lecz czasu zamieć Nierzadko gubi piękne sny…" - śpiewał kiedyś Marek Grechuta.  Jak wyglądałaby Wasza mapa pamięci? Które wspomnienie z dzieciństwa jawi się Wam jako pierwsze? Przytoczę dwa swoje. W jednym mam może ze trzy lata i kawałkami bułki karmię Karusa, sympatycznego boksera, który mieszkał z nami i dziadkiem. W drugim natomiast jesteśmy na wakacjach w Mielnie u wujka, mam również kilka lat i po ulicy z gulgotem leci i straszy mnie wielki indyk. Ono spowodowało, że raczej nie przepadam za ptakami gospodarskimi.  Piotr Stankiewicz dedykuje swoją książkę "Rówieśnikom". Podzielona na trzy rozdziały: "Lata osiemdziesiąte" , "Lata dziewięćdziesiąte" i "Lata dwutysięczne" sugerujące już prawdopodobny wiek odbiorcy, który ma szansę odnaleźć cząstkę swojej przeszłości, płynąc tożsamą z autorem rzeką pamięci.  Czytając Wasze opinie na temat przeróżnych książek, czasem zdarza mi się poczuć z nimi "chemię" nawet jeśli książka, o której w danym momencie ktoś pisze, wcale nie okazuje się jego ulubioną. Tak właśnie mam z "Pamiętam". Jedni mogą zupełnie nie mieć przekonania do tej formy spojrzenia wstecz, dla innych będzie to natomiast droga do obudzenia dawnych wspomnień. I to jest w tej książce najfajniejsze.  Chyba robię się już stara, bo ruszają mnie wszelakie wspominkowe książki, odwołujące się do lat mojego dzieciństwa czy też młodości. Podobnie jest z "Pamięcią", której koncept zaczynania każdego kolejnego akapitu słowem "Pamiętam", wykorzystali już wcześniej inni autorzy, wspominani w zakończeniu, w tekście "Od autora". Mnie to wcale nie przeszkadza, bo każdy z nas ma swoją własną, różniącą się zawsze nieco od innych, mapę pamięci. Mam w stosunku do prezentowanych przez autora wspomnień mniej więcej dekadę przesunięcia w czasie. Urodziłam się wcześniej niż Piotr Stankiewicz, dlatego bardzo wiele jego wspomnień jest tożsamych z moimi, wiele kolejnych natomiast zostało przywróconych mojej pamięci. Jeszcze innych w ogóle u Piotra Stankiewicza nie znajdę. Te są wspomnieniami tylko moimi. 
5;Przeczytałam i ... mam mieszane odczucia. Przez pierwsze 20 stron myślałam, że autorka naoglądała się za dużo Grey'a. Jej zdjęcie na końcu książki wywierało na mnie wrażenie jakby sama chciała przeżyć taką przygodę.  Historia opisana w książce nie jest niczym zaskakującym. To taki mocny erotyk - jak to podsumowała moja teściowa dając mi tą książkę do przeczytania.  Osobiście dobrze mi się ją czytało, mam zamiar przeczytać kolejne części, bo z samej ciekawości chce zobaczyć co stanie się z bohaterką. Nie jest to arcydzieło, ale też nie oceniam tej książki na totalne dno, bo każdy autor ma swoje koncepcję i należy każdego za to szanować. 
7;Ta książka już od dawna leżała na półce i czekała na swoją kolej. Fajnie, że się doczekała,bo zabrała mnie w podróż. Dużo czasu minęło od przeczytania którejkolwiek z części Greya. Dzięki temu Wyzwolony przeniósł mnie w bardzo miłe miejsca.  Może to i nie jest literatura wysokich lotów,ale raz na jakiś czas, przydaje się taki reset. Początkowo brakowało mi takiej arogancji i pewności siebie, jakimi prezentował się prezes wielkiego konsorcjum. Z czasem zyskał ta swoją megalomańską postawę i na nowo polubiłam tego władczego Christiana Greya.  Jego dzieciństwo, potem burzliwe dorastanie i spotkanie na swojej drodze Eleny, stworzyły w jego umyśle bardzo mroczne potrzeby. Strata Anastazji Steele uświadomiła mu, że ta jego kontrola potrafi ranić.  Odkrył nowe uczucia, nauczył się z nimi żyć, stały się nieodłącznym elementem codzienności. Ślub i wspólna przyszłość z jedyną kobietą, która była wstanie przegonić koszmary i wspomnienia, były niczym niedoścignione marzenia.  Beztroskie życie ktoś próbował przerwać. Pieniądze, status nie były w stanie zapewnić im bezpieczeństwa. Przeszłość wróciła szybciej niż myślał. Póki się z nią nie rozprawi,nie znajdzie prawdziwego szczęścia i nie zazna spokoju. 
8;Ray Bradbury "451° Fahrenheita",  Inspiracją do przeczytania czekającej na półce już dłuższy czas książki był dawno temu oglądany przeze mnie film z 1966 roku, który wyreżyserował François Truffaut, pod tym samym tytułem. Pamiętam, jak duże wrażenie zrobił na mnie w młodości i ile emocji towarzyszyło mi podczas oglądania zastępu strażaków, którzy zatrzymują ludzi na ulicach, przeszukują domy, odbierają skrzętnie ukrywane książki, żeby potem je spalić. Książki są niezwykle niebezpiecznym atrybutem łączącym ludzi z przeszłością. W dystopijnym świecie, w którym jedynym akceptowanym przez państwo rodzajem rozrywki jest emitowana przez nie telewizja, nie można trzymać w domu żadnego tekstu pisanego.  Lektura "451° Fahrenheita" obudziła wspomnienia nie tylko tego filmu, ale również innych, kręconych na przestrzeni lat, choć niekoniecznie o takiej samej tematyce. I tak okazało się, że po latach naprawdę dobrze wspominam "Rój" powstały katastroficzny z 1978 roku na podstawie powieści Arthura Herzoga, reżyserowany przez Irwina Allena, będącą luźną adaptacją powieści Herberta Georga Wellsa "Wojnę światów" z 1953 roku w reżyserii Byrona Haskina czy wreszcie "Lśnienie" film z 1980 roku w reżyserii Stanleya Kubricka powstały na podstawie powieści Stephena Kinga.  Nie mogłam odmówić sobie ponownego, choć tym razem fragmentarycznego spojrzenia na dawno nie widziane "451° Fahrenheita". Chociaż po tylu latach od powstania, stosowane wtedy efekty specjalne nie zwalają z nóg, specyficzna kreacja postaci będących bohaterami filmu, nadal intryguje.  " - Czyta pan czasem książki, które pan pali? Roześmiał się. - To wbrew prawu. -Na tak. Naturalnie. -To porządna praca. W poniedziałek spal Millay, w środę Whitmana, w piątek Faulknera. Spal ich na popiół. A potem spal popiół. To nasz oficjalny slogan."  Być może Guy Montag nadal tkwiłby w przeświadczeniu, że jego praca jest niezwykle ważna i potrzebna, gdyby nie spotkana przypadkiem Clarisse, która podczas rozmowy, zadając mężczyźnie kolejne pytania, chce dowiedzieć się czy Montag jest szczęśliwy.  Książki niejednokrotnie na przestrzeni dziejów świata stawały się przedmiotem wywrotowym, którego należało pozbawić społeczeństwo. Wiele setek lat temu, najpierw w wyniku wojen, potem trawiona przez kolejne pożary, przestała istnieć Biblioteka Aleksandryjska. Książki paliła inkwizycja, likwidowali naziści. W wielu miejscach na świecie niszczone są również współcześnie. Ray Bradbury tworzy zatem kolejną wizję świata bez książek, w której wyzbyci z uczuć i emocji ludzie nie wychylają się, tworząc jednolite podporządkowane społeczeństwo. Mam wrażenie, że chociaż to lektura z 1953 roku i powstały trochę później film w aspekcie efektów specjalnych widocznie się zestarzał, to książka wcale nie straciła na swojej aktualności. 
7;Historia dość nietypowa poprzez połączenie polskiej góralki z amerykańskim mafiosem. Maja pochodzi z rodziny hołdującej staropolskim tradycjom, jednak nie ma zamiaru się ich trzymać, co stanowczo nie podoba się jej ojcu i braciom. Nie chce być swatana z Markiem i nie chce być tylko "żoną swojego męża". Gdy na jej drodze staje Michael tym bardziej jest zdecydowana przeciwstawić się rodzinie, nie zważając na konsekwencje.  Książka lekka i pełna sarkazmu, mimo, iż naszej bohaterce nie zawsze jest do śmiechu. Historia wydaje się miejscami oderwana od rzeczywistości i nierealna. Amerykański mafioso w "Jagódce"? Odniosłam też wrażenie, że nie zostały zachowane proporcje co do udziału poszczegolnych sytuacji w fabule. Z jednej strony mamy opisy codziennych treningów biegowych naszych bohaterów, a z drugiej o niektórych ważnych faktach są tylko wzmianki, zwłaszcza na końcu. Co do zakończenia, to nie byłam przygotowana na to, że będę musiała czekać na kontynuację. 
8;Ta pozycja nie zaintrygowała mnie od samego początku lecz już po pierwszych kilkudziesięciu stronach zdecydowanie nie mogłam się od niej oderwać. Fabuła nabrała tempa i trzymała w napięciu do samego końca. Często pojawiające się zwroty akcji i nieoczywiste zakończenie historii sprawiają, że nie jest to thriller ze standardowym schematem, który pojawia się w wielu tego typu książkach. Autor przedstawia historię w taki sposób, że w momencie kiedy ma się już jakąś wizję zakończenia, pojawiają się informacje, które totalnie zmieniają całą sytuację. Równie istotny jest sposób, w jaki zostali ukazani bohaterowie. Są oni dopracowani w każdym calu z taką precyzją , że ciężko ich nie pokochać (zwłaszcza Elijaha). Z czystym sumieniem mogę stwierdzić, że jest to jedna z najlepszych lektur jakie przeczytałam w ostatnim czasie! 
8;Ashley i Milion dwie całkiem różne osoby o różnych charakterach. Od początku znajomości na wzajemnie sobie "dokuczają" w pracy, jak dzieci. On nazwał ją "nadpobudliwą kuchareczką", a ona jego " zrozumiałym dupkiem " i tak zaczęła się znajomość naszych bohaterów. Jeden weekend w Vegas zmienia wszystko. Konkurs kulinarny w którym brała udział Ashley, zajęła w nim drugie miejsce co pozwoliło naszym bohaterom zrelaksować się przy drinku, a tych drinków trochę się polalo i na drugi dzień nasza znienawidzona przez siebie para jest małżeństwem. Dzięki temu spontanicznemu ślubowi życie Ash i Miliona zmienia się o 180 stopni i to zmienia wszystko u nich. Emocji tutaj nie zabraknie, delikatnych scen erotycznych, przepisów kulinarnych. Autorka po raz w kolejnych stworzyła historię od której nie można się oderwać. Książka jest napisana z perspektyw dwóch bohaterów, mamy tutaj życiowe rozterki, miłość, urażona dumę, wspomnienia z młodości, a zakończenie jest zaskakujące. Szczerze to nie liczyłam na to że miłość Miltona i Ashley naprawdę się rozwinie i ta para będzie razem. Myślałam wręcz że szybko wezmą rozwód, lecz każde z nich dawało maksimum siebie, aby pokochać i zrozumieć tę drugą osobę. Miłość tych obojga ludzi,jaką zaczęli się drzyć, coś wspaniałego a powiedzenie przez żołądek do serca tutaj idealnie pasuje. Z resztą w każdej książce @nana_bekher_autorka powiedzenia z życia codziennego świetnie się komponuje z treścią jej twórczości. 
10;Las, w którym rozgrywa się akcja najnowszej książki Ewy Przydrygi, to miejsce, w którym nie chciałabym się znaleźć nawet przez chwilę. Niepokojący, duszny i gęsty klimat tego miejsca sprawia, że chcemy trzymać się od niego z daleka. Chociaż tajemnicze wydarzenia, które miały miejsce w okolicy sprawiają, że to miejsce jednocześnie nas do siebie przyciąga. Sprawia, że jak zaczarowani wracamy tylko po to, aby odkryć kolejne tajemnice, które ktoś uparcie przed nami ukrywa. Co takiego wydarzyło się w Duchnym lesie pewnej tragicznej nocy?   Ewa kolejny raz stworzyła historię, która porywa czytelnika. Pełną tajemnic, niewyjaśnionych spraw i niepokojącą, mającą w sobie nieopisany mrok. Jeśli czytaliście "Topieliska", na pewno nie muszę Was przekonywać do sięgnięcia po kontynuację losów bohaterów. Tym razem akcja skupia się na historii Lary, Kasandry i Poli, która wciąż nie może dojść do siebie po tragicznych wydarzeniach. Szybko angażuje się w relację z Kasandrą, której stara się pomóc za wszelką cenę. Dlaczego dziewczyna chciała odebrać sobie życie? Co takiego się wydarzyło, że nie była w stanie dłużej sobie z tym poradzić?   Pola będzie starała się odkryć wszystkie tajemnice, ale prawda może okazać się przerażająca...   Mogłabym pisać o tej książce bez końca, dzieje się tutaj naprawdę sporo i jest to moim zdaniem najlepsza książka autorki. Myślę, że porwie każdego fana gatunku i niejednokrotnie zostawi czytelnika w lekkim szoku. To, co tutaj się dzieje zasługuje na ogromne brawa. Brawa za pomysłowość, stworzenie niesamowitej, dusznej i momentami przerażającej atmosfery, a także za stworzenie tak charakterystycznych postaci. Moim zdaniem tej historii nie można absolutnie nic zarzucić, jest doskonała, wciągająca i przeszywająca! Polecam całym sercem! 🖤🖤🖤 
6;Książka na zdjęciu porusza tematykę, z którą bardzo rzadko spotykamy sie na codzien. Jest ona podzielona na kilka rozdziałów dotyczących śmierci, zakładów pogrzebowych, przesądów, wierzeń itp. Autorka przeprowadziła rozmowy z osobami pracującymi w tej branży, dzięki temu w książce można znaleźć odpowiedzi na wiele pytań i dowiedzieć się ciekawych rzeczy na temat, który dotyczy nas wszystkich. Jeżeli nie przeraża was ten temat to jak najbardziej polecam przeczytać 🙈⚰️ 
8;Hanka Grupińska "Najtrudniej jest spotkać Lilit" Opowieści chasydzkich kobiet,  Nie wiem czy w ogóle możliwe jest otworzenie na oścież drzwi ultraortodoksyjnego domu i goszczenie z otwartymi rękami osoby z zewnątrz, całkowicie spoza żydowskiego świata. Tak samo niezwykle trudne wydaje mi się ogarnięcie umysłem żyjącego we współczesnym świecie człowieka, który z religijnością niewiele ma wspólnego, hermetycznej, żyjącej według od wieków określonych zasad, a przy tym bardzo zróżnicowanej społeczności charedim - ortodoksyjnych żydów. Dlatego tym bardziej cieszę się, że wreszcie sięgnęłam po książkę Hanki Grupińskiej, mając przyjemność wysłuchać jej w formie czytanego przez autorkę audiobooka.  Po "Unorthodox" Deborah Feldman oraz "Kto odejdzie, już nie wróci" Shulema Deena, dwóch autobiograficznych historiach - opowiedzianych tak z perspektywy kobiety jak i mężczyzny, który opuścili świat amerykańskich chasydów, miałam tym razem okazję wysłuchać reportażu, co prawda powstałego już ponad dwadzieścia lat temu, ale na potrzeby najnowszego wydania nieco zaktualizowanego, w którym autorka przygląda się społeczności izraelskich charedim.  Chociaż podtytuł sugeruje, że będziemy mieć do czynienia z opowieściami kobiet, rozmówcami autorki, co prawda mniej częstymi, są również mężczyźni. Żyjące i żyjący od lat w zamkniętych społecznościach, z dala od pokus współczesnego świata, z dala również od wszystkich niereligijnych. Hanka Grupińska gwarantuje czytelnikowi wyjątkowy spacer do źródeł chasydyzmu, wraz z obszernym wykładem dotyczącym różnic pomiędzy poszczególnymi dynastiami. Nowych wiadomości do przyswojenia będzie zatem naprawdę sporo, jednak nie jest to wiedza przytłaczająca, nie jest też niemożliwa do ogarnięcia umysłem laika.  Nierzadko ze sporą nieufnością, niekiedy z ciekawością, czasami również z wielką radością uchylane drzwi do kilkunastu chasydzkich domów, prowadzą czytelnika do nieznanego mu dotąd, przepełnionego religijnością i licznymi nakazami oraz zakazami, ultraortodoksyjnego świata. Do społeczności żyjącej swoim rytmem, wedle zasad Tory, skupionej wokół swoich rebe, opartej na wielowiekowej tradycji. Rozmówczynie i rozmówcy. Babki, matki, żony, córki, ciotki. Czasem również ojcowie, bracia, mężowie. Czy dwadzieścia lat, które minęło od momentu pierwszego wydania książki, zmieniło coś w ich życiu? Tego jestem ogromnie ciekawa. 
10;Wiedziałam, że jest serial na podstawie książki Pani Ałbeny Grabowskiej, ale szczerze powiem, że myślałam, że to kolejny tasiemiec telewizyjny. Wpadłam na kilka recenzji, które były 50/50 różne jednym słowem. Nie byłabym sobą jakbym nie wzięła książki i nie chciała przekonać się na własnej skórze co jest takiego w tej niej, że w mojej rodzinie większość ja uwielbia.  Zaczęło się od pierwszego rozdziału, a już pisze dla was recenzję, własne przemyślenie na temat tej książki. Dla mnie i według mnie jest wspaniała, ponieważ sama zastanawiałam się jak żyła moja rodzina IX w i czy np. mieli takie same problemy, przygody jak nasi tytułowi Winni. Muszę wspomnieć, że uwielbiam czytać książki, które opisują życie, przygody, konsekwencje wyborów jakiegoś rodu. Kolejnym plusem dla mnie to pokazana kobieta jako ta głowa rodziny. Kobieta waleczna, ale kochająca jak nikt inny. Nie wiem, dlaczego, ale chciałabym znaleźć się w tamtym czasie bez tej całej elektroniki itp.  Zaczyna się min. w roku 1874 od ślubu Zduna Antoniego z Bronisławą w kościele pod wezwaniem św. Floriana, ale co najbardziej zatrzymało mnie na dłużej to to, że akcja dzieje się w Brwinowie, czyli jakiej 22 km od Żyrardowa mojego rodzinnego miasta. Opisane w niej miejscowości są mi bardzo znane.  Będziecie mieli mnóstwo sytuacji, które chwytają za serce, mnóstwo momentów które nie powinny się wydarzyć, krzywdy, miłości i wszystko to dzieje się w koło rodziny Winnych. Kocham sagi rodzinne i ciągnące się w kilku tomach dzieje całej rodziny. Kto jaką wybrał drogę? Kto zachowuje się jak jego pradziad, babka itd.  W żadnym momencie nie odczułam znużenia, ale pochłaniałam rozdział za rozdziałem i już wiem, dlaczego serial ma takie wzięcie, lecz zanim zechce obejrzeć chociaż jeden odcinek najpierw poznam całą serię przygód Winnych. Uwierzcie mi poznacie silne, niezależne kobiety, kobiety których mądrość uratowała nie jedna zbłąkaną duszyczkę. 
10;Naprawdę bardzo fajna ,czyta się ją z zainteresowaniem.. nie jest też skomplikowana ,choć fabuła zmusza do myślenia 🤣🥰🤣da się to jednak ogarnąć...polecam na szary ponury wieczór, adrenalina zapewni ciepełko 🤣😍🤣 
7;Leon Silver "Wrócę do ciebie po wojnie",  Podobnych historii jak ta Tolka Klingsa przemierzającego jako żołnierz podczas II wojny światowej Europę, Azję i Afrykę, w polskich rodzinach znalazłoby się zapewne dużo więcej. II wojna światowa rozrzuciła bowiem Polaków po całym świecie, wędrowali z wielu miejsc, by w końcu stać się żołnierzami armii zachodnich, a potem również polskiej armii generałów: Andersa albo Berlinga. Z drugiej strony ta historia mogłaby również nigdy nie powstać, ponieważ Tolek Klings urodzony w Bóbrce, mieszkający później z żoną i maleńkim synem we Lwowie był Polakiem żydowskiego pochodzenia i zapewne to, że jako żołnierz po zakończeniu kampanii wrześniowej uciekał przez kolejne granice, uratowało mu życie.  Interesujący jest już sam wstęp do książki, w którym zięć Tolka, pisarz wyjaśnia trudności, jakie towarzyszyły zbieraniu wspomnień teścia, ponieważ ten nie potrafił zupełnie odnaleźć się w konwencji samotnego nagrywania opowieści dotyczących wojennych lat czy też spisywania ich przy pomocy maszyny. Dopiero szczera i otwarta rozmowa o życiu i przeszłości z autorem pozwoliła Tolkowi odsłonić się i opowiedzieć swoje frontowe przeżycia. To pokazuje jak trudno jest nieraz uczestnikom wojennych wydarzeń otworzyć się, by po raz kolejny wracając do chwil, których nie chcieliby już nigdy pamiętać, opowiedzieć swoją historię kolejnym pokoleniom.  "Wrócę do ciebie po wojnie" z racji ilości przemierzanych przez bohatera kilometrów i stacjonowania w kolejnych miejscach można by określić swoistą powieścią drogi. Węgry, Jugosławia, Libia, Palestyna, Irak, Iran a wreszcie Włochy, gdzie bohater doczekał kapitulacji Niemiec. Zawiera ona jednak również sporo osobistych przemyśleń Tolka dotyczących trudnych wyborów, praw człowieka, antysemityzmu czy już po wojnie, poszukiwania swojego miejsca na ziemi. To wszystko spowijają niesamowite doświadczenia wojenne, widziane okiem Tolka skomplikowane relacje panujące pomiędzy napotkanymi Polakami i Żydami, liczne rozterki i pretensje czy też niełatwe przyjaźnie. Pojawia się również niegasnąca nadzieja na spotkanie z rodziną po zakończeniu wojny i szczególny rodzaj zwykłego ludzkiego szczęścia, które Tolkowi towarzyszy na każdym kroku. 
6;Ava po tragicznych wydarzeniach w noc sylwestrową postanawia wyjechać z Bostonu, aby skupić się napisaniu najnowszej książki kucharskiej. Wynajmuje stary dom w Tucer Cov żeby się schronić przed przeszłością, ale czy jej się to uda? Autorka wprowadza nas w klimat grozy i rozterkach życiowych bohaterów, dom jest stary i skrywa swoje tajemnice. Ava jest zadowolona z tego że odzyskała wenę, lecz widzi ducha właściciela posesji, kapitana Brodiego. Przeżywa z nim "rozkosz" jaka nie powinna się wydarzyć, gdyż on jest duchem. Wiele kobiet przed nią mieszkał w tym domu i umierały lub znikały w dziwnych okolicznościach. Ava za wszelką cenę chce poznać tajemnicę domu w którym mieszka. Pomaga jej w tym miasteczkowy lekarz, który tak naprawdę również skrywa swoje tajemnice , nawet z przed 20 lat. Gdy czytałam tą książkę, w nie których momentach czułam gęsią skórkę na ciele. Poznając dzieje domu wraz z bohaterką czułam jak bym razem z nią przeżywała wszystkie emocje, te dobre i złe. 
6;Strzeż się tego dworu. Nie wiadomo, jakie skrywa tajemnice...   Ta książka przenosi nas do czasów wojennych, Kraków, rok 1941 r. Poznajemy Irenę, która jest właścicielką kliniki dla lalek oraz Rafała - utalentowanego pianistę. Po latach ta dwójka znów spotyka się w Uroczyskach. Już od początku pobytu w dworze na Martwym Polu Irena czuje się nieswojo, podobne emocje towarzyszą właścicielowi sąsiedniej willi - Rafałowi.  Zaczynają wracać do nich wspomnienia z dzieciństwa, pojawia się jeszcze większy niepokój i skrywane przez lata tajemnice. Jaki związek z tym wszystkim ma kobieta, której portret znajduje się na strychu w dworze Domańskich?  Po powieści grozy spodziewałam się czegoś z większym dreszczykiem emocji, jednak pod tym względem autorka jakoś specjalnie mnie nie zaskoczyła. Akcja toczyła się w dosyć powolnym tempie, ale wcale mi to nie przeszkadzało, ponieważ ta historia ma naprawdę wspaniały, tajemniczy, a momentami mroczny klimat. Mimo że nie przepadałam nigdy za opowieściami o duchach, opetaniach itp. bardzo spodobała mi się ta historia i po otwartym zakończeniu liczę na kolejną część, która z tego co wiem ma się ukazac. 
6;Wojciech Kozłowski należy do zgromadzenia Księży Misjonarzy świętego Wincentego a Paulo. Święcenia kapłańskie otrzymał w Krakowie w 1988 roku. W latach 1997 – 2003 był proboszczem parafii w Zakopanem – Olczy.  To były rozważania z rekolekcji przeprowadzonych w Krakowie w styczniu i lutym 2007 roku. Pod poszczególnymi tytułami umieścił fragmenty z Biblii. Zostały poruszone różne tematy, a według mnie przedstawione w uporządkowanej i przemyślanej kolejności. Niektóre fragmenty były niezwykle trafne, bardzo dobrze zobrazowane, pobudzające do głębszej refleksji i kształtowania wartości: przyzwoitości, miłości, miłosierdzia. To były ciekawe perspektywy, godne zainteresowania (ale uwaga: nie wszystkie!).  Szczególnie zastanowiło mnie zdanie autora o Judaszu – raczej kontrowersyjnie "wbijał kij w mrowisko". Z rezerwą odniosłem się do tego poglądu oraz propozycji stworzenia dodatkowej stacji Drogi Krzyżowej pod tytułem "Jezus dźwigający krzyż szuka w tłumie twarzy Judasza".  Często odwoływał się do tekstów księdza profesora Józefa Tischnera (domyśliłem się, że powodem był jego związek z Podhalem), który dla mnie nigdy nie był autorytetem ze względu poglądów progresywnych i modernistycznych (powodujących osłabienie katolicyzmu w społeczeństwie) oraz przeszłości agenturalnej (współpracował z komunistyczną Służbą Bezpieczeństwa inwigilując środowisko duchownych i działaczy opozycyjnych), a w momencie przełomu transformacji politycznej (przyjęto umowną datę 1989 roku) związał się z Kongresem Liberalno-Demokratycznym, później z Unią Wolności. Według mnie Józef Tischner – idąc za tytułem jego książki – był "księdzem, który zszedł na manowce", ale nie wszystko było złe co w swoim życiu głosił (jednak to wyjątki).  Zastanowiłem się, do czego potrzebna mi była znajomość poglądów niemieckiego filozofa Martina Heideggera (członek hitlerowskiego NSDAP, denuncjował reżimowi znanych naukowców). Oprócz tego autor na końcu książki opowiedział buddyjską bajkę, którą zachwycał się Anthony de Mello – zamyśliłem się: po co Kościołowi buddyzm? 
7;Przyjemna świąteczna historia. Nie oczekiwałam po niej wiele poza ciepłą atmosferą i szczęśliwym zakończeniem i to właśnie otrzymałam. Bajka dla dorosłych. Miło też było ponownie spotkać Harper i Holdena z zeszłorocznej świątecznej pozycji autorki. Typowa klimatyczna, bożonarodzeniowa opowiastka. 
7;Kolejna solidna powieść Hendrixa. Świetna rozrywka, którą czyta się szybko i bezboleśnie. Kiedy ma trzymać w napięciu, trzyma, kiedy ma przyspieszyć z akcją, przyspiesza, kiedy ma wywoływać uśmiech - wywołuje. Rozerwałem się, czekam na więcej. 
4;Dla mnie to jest rozrywka z pogranicza fantastyki połączonej z absurdem - idealna rozrywka, kiedy nie leci nic ciekawego w tv, a na bilet do kina człowieka nie stać, bo akurat jest przed wypłatą. Taka bajeczka o kierowcy z umiejętnościami Bonda i megaseksownej dojrzałej bizneswoman, która w ciagu kilku godzin potrafi przerodzić się w zimnokrwistą morderczynię i demona seksu. Trochę śmieszne, trochę straszne, na pewno do przeczytania na raz i odłożenia jak najdalej. 
8;Idealna lektura na smutne jesienne wieczory. Nikt tak nie rozbawi jak samozwańcze panie detektyw Tereska i Mira szukające zbrodzieniów. Tym razem wszystkie przygody przyciągnął babski tydzień w niezwykle ekskluzywnym SPA... 
8;https://czytam-w-nocy.blogspot.com/2021/11/las-pachnacy-pozadaniem-iza-maciejewska.html 
7;Lubię takie książki. Lubię kiedy nie mogę oderwać się od przedstawionej historii, kiedy niemal boli konieczność przerwania lektury. Doceniam umiejętność tworzenia historii powiązanej, poplątanej, zaplanowanej na lata, przemyślanej, ale pozwalającej czytelnikowi na błądzenie w domysłach i rozważaniach. Czego chcieć więcej od kryminału? Można oczywiście sobie zamarzyć, że skoro książka jest tak dobra, to dobrze byłoby, aby była częścią większej całości. I jak się okazuje, tutaj jest. Czyli chyba nic do dodania. Mordercza rozgrywka to po raz kolejny opowieść pełna napięcia zwrotów akcji, z wieloma bohaterami, z których zdecydowana większość z nich pełni jakąś rolę w opowiadanej historii. Bardzo lubię styl pisania autora. Jest przyjazny, bezpośredni i wciągający. Tak rzeczywiście się mówi, tak się myśli, tak się opisuje wydarzenia. Takim językiem sprawia się, że historia żyje. Dodatkowo książka otrzymuje dzięki temu niepowtarzalny klimat tworzony nie tylko przez bohaterów, ale właśnie przez warstwę językową. Bardzo lubię policjantów z serii „Milicjanci z Poznania”. Ćwirlej ma talent do tworzenia bohaterów ciekawych, niejednoznacznych, zapadających w pamięć, wymagających od czytelnika czegoś więcej niż określenie lubię/nie lubię. Swoistego smaczku dodaje wpisanie historii w czasy PRL. Starsi czytelnicy chętnie literacko wrócą do czasów papierosów kupowanych u portiera w hotelu, dancingów, alkoholu, zwyczajów zawodowych czy Służby Bezpieczeństwa, młodsi będą mieli okazję uzupełnić swoją wiedzę o tych wcale nie tak odległych czasach. Polecam, ten znakomity kryminał, który początek ma w zupełnie innym miejscu niż swój koniec. Polecam również jako część serii, która należy stopniowo uzupełniać, czego innym czytelnikom jak i sobie życzę z całego serca. Ech, i jeszcze ten humor. 
10;Dałam tej książce 10 gwiazdek, ponieważ bohaterowie i tematyka jest mi bardzo bliska. Mogę utożsamić się z Arystotelesem ale i Dantem mimo, że są od siebie różni. Każda z postaci jak i cała książka jest napisana absolutnie cudownie. Nie mogłam się od niej oderwać, od postaci i ich relacji. Zaskoczyła mnie, spodziewałam się typowego młodzieżowego romansu, a ta książka nim nie jest. Jest o poznawaniu siebie, dorastaniu i przede wszystkim relacjach międzyludzkich. Uważam, że bardziej trafi do młodszych czytelników takich jak nastolatkowie, którym łatwiej będzie się utożsamić z bohaterami ale na pewno będę polecać ją każdemu. Cudowna. 
9;Jako fanka true crime i mieszkanka Wrocławia nie mogłam nie sięgnąć po tą pozycję. Większość z histori w niej opisanych pamiętałam, ale jakoś nie utkwiło mi w pamięci, że wydarzyły się w moim mieście. To historie znane nam z pierwszych stron gazet. Przedstawione od podszewki, bardzo rzetelnie. Czekam na więcej reportaży z tego cyklu. 
8;Zemsty, kazirodcze związki i bitwy. Poruszająca zagadka dotycząca trzech wielkich postaci, które wkreślą granice kontynentu, zwanego później Europą... „Akwitania” bardzo mi się podobała. Książkę przeczytałam w dwa dni. Lubię kiedy fabuła powieści osadzona jest w realiach historycznych. Doskonały thriller – tajemnice, spiski, szpiedzy, krwawe wojny, zakazane romanse.... Postać Eleonory Akwitańskiej fascynuje i działa na wyobraźnię. Poznajemy tylko niewielki fragment jej życia. Po przeczytaniu powieści czułam niedosyt i sięgnęłam do Internetu, żeby bliżej poznać losy tej niezwykłej kobiety. Polecam! 
8;Wspaniała książka. Tematyka wojenna, wiec wiadomo trzeba wyczuć swoj moment dla niej. Niesamowicie wciąga i niezwykle mnie wzruszyła. Bardzo polecam. 
10;Dawno nie czytało mi się tak dobrze :) Nie mogę doczekać się drugiej części .Polecam :) 
10;Zaczęłam czytać cykl w własnie od tej części ...i przepadłam z kretesem. Historia widziana oczami Luka, syna capo z Nowego Jorku. Od najmłodszych lat był szkolony na capo, jego dzieciństwo nie było usłane różami, nie zaznał rodzicielskiej miłości. Może dlatego stał się tym bezlitosnym i pozbawionym uczuć człowiekiem. Własnie dlatego tak nienawidził swojego ojca i tego co robił ze swoimi zonami. Jemu też wybrano żonę, chociaż Aria miała dopiero 15 lat. Gdy uzyskała pełnoletność została oficjalnie jego żoną. I od tego momentu zaczyna się gorący erotyk, bo Aria nie jest gotowa na noc poślubną ani żadne współżycie. Luka musi z anielska cierpliwością zdobywać po troch swoja żonę, która nagle stała się dla niego ważniejsza niż mafia. Powieść zawiera wiele scen erotycznych ale też i dużo się dzieje, bo Luka musi walczyć z rosyjską Brać, co pod koniec powoduje dramatyczne wydarzenia. Może w tej walce liczyć na pomoc swoich przyjaciół a przede wszystkim swojego brata Matteo. Bardzo wciągnęła mnie ta powieść i mimo że Luka jak na prawdziwego gangstera przystało używa bez prezerwy wulgarnego języka i przekleństw i w ogóle mi to nie przeszkadzało a nawet dodawało uroku. Bardzo polubiłam Luka i ciekawa jestem jak jego postać będzie widziana oczami Arii w kolejnym tomie, który już zaczynam czytać. 
5; Zamiast czuć grozę byłam rzez 3/4 książki zirytowana. Przez chwileczkę czułam "muśnięcie" klimatem "Szeliny" J.Kariki ale była to jedynie złudna nadzieja. Przeczytałam do końca tylko dlatego, że to jedno z moich ulubionych wydawnictw i miałam nadzieję, że tam za rogiem/już na następnej stronie czai się jakaś bomba, która totalnie zwali z fotela ale niestety nie doczekałam się... 
10;Rewelacyjna! Druga część bardzo mi się podobała ale trzecia chyba najlepsza!  Postacie o wiele bardziej ludzkie. Cały wachlarz emocji, nastrojów. Można się zdecydowanie odnaleźć w tym nieidealnym świecie bo przecież życie to nie pierwsze strony gazet doniesień o wyskokach celebrytów. Wręcz przeciwnie, to upadki, małe wzloty, mnóstwo niepewności, zagubienia, niezrozumienia drugiego człowieka. Ach polubiłam bohaterów w tej części, bardzo! Aż żałuję, że to już koniec cyklu. Pomimo, że jest w tej części bardzo dużo negatywnych uczuć, takiego głębokiego rozżalenia bohaterów, niezagojonych ran i żalu, to czyta się tę książkę z jakąś przyjemnością. Myślę, że właśnie ten ludzki element wzlotów i upadków sprawia, że są oni bardziej realni, niż w pierwszej, wymuskanej części.  Kinga jest w totalnej rozpaczy po stracie ukochanego. Nie może spojrzeć na szczęście przyjaciółki Miry i jej narzeczonego Marcela. Tęskni za Danielem i nie może sobie wybaczyć ostatniego z nim spotkania i wszystkich słów - tych wypowiedzianych i tych przemilczanych. Do Kamila żywi ogromną nienawiść, która trawi ją od środka. Hanka przeżywa z kolei pierwszy poważny kryzys w związku z Wiktorem. Wszystko wisi na włosku, zwłaszcza, gdy pojawia się zainteresowany Hanią Artur a wokół Wiktora zaczyna się kręcić piękna Magda. Czy bohaterowie sobie zapomną o uprzedzeniach i żalach i dadzą radę zamknąć przeszłość? Najcudowniejsze oczywiście są mama i babcia Kingi. Wspaniałe postacie kobiet, które polubiłam od pierwszych stron cyklu. Nietuzinkowe, zabawne, zawsze służące pocieszeniem i dobrą radą. Warto poznać ich historię. 
10;Genialna książka. Nie mogłam się oderwać i biegnę po kolejny tom. 
8;Powieść historyczna to gatunek, który cieszy się zdecydowanie mniejszą popularnością niż kryminały czy powieści obyczajowe. Dodatkowo, większość pozycji, reprezentująca tę kategorię, która trafia do szerszego grona odbiorców w ostatnim czasie, dotyczy zdarzeń z okresu drugiej wojny światowej. A co wiemy o pierwszej wojnie światowej i jej polskich bohaterach?  Losy jednego z nich zostały przedstawione w książce Tomasza Stężały. Mieczysław Sylwester Garsztka to postać o której przed przeczytaniem tej powieści nie wiedziałam zupełnie nic. Kim był? Zwykłym żołnierzem powołanym do walki w okopach na rzecz Cesarstwa Niemieckiego, który mimo różnych przeciwności losu, stał się "asem" lotnictwa, pomagającym walczyć o niepodległą Polskę.  Warto wspomnieć, że ta książka jest faktycznie powieścią - nie dostajemy tutaj suchych faktów, tylko ciekawą opowieść o życiu młodego Polaka. Tak jak wspomniałam już na początku, temat pierwszej wojny światowej, nie jest obecnie tematem często poruszanym w książkach czy filmach. Dlatego tym bardziej, polecam lekturę tym, którzy chcą dowiedzieć się o tamtym okresie czegoś więcej. Poznać problemy czy dylematy moralne, przed którymi musieli stawać młodzi ludzie. Autor przedstawia nam historię w tak przystępny sposób, że nie czujemy się przytłoczeni nadmiarem informacji, a wszystkie wątpliwości rozwiewają dokładne przypisy, dodatkowe zdjęcia umieszczone na końcu, a także samo posłowie autora, gdzie wyjaśnia z jakich źródeł czerpał informacje i które fakty z życia Mieczysława Garsztki są potwierdzone i udokumentowane, a co jest tylko domysłem pisarza. Jedynym minusem, tej książki jest moim zdaniem sam tytuł. Gdybym nie przeczytała opisu, a kierowała się wyłącznie tytułem, chyba bym po niego nie sięgnęła. Trochę za bardzo kojarzy mi się jakimś romansem historycznym. Ale oczywiście jest to moja subiektywna opinia 😁 Pomijając ten jeden mały minus, książkę zdecydowanie polecam. Mam wrażenie, że gdyby wszystkie powieści historyczne były wpisane w taki sposób, na pewno stałyby się bardziej popularnym gatunkiem i zyskałyby szersze grono odbiorców. 
8;Pierwsza książka serii o Fjalbace. Świetnie wkręca w skandynawski klimat. Wiedziałam, po niej że przeczytam kolejne części serii. Bardzo polecam. 
7;Jestem szczerze zaskoczona tym, jak bardzo podobała mi się książka Samanthy Towel “River”, która łączy ze sobą trudne elementy i romans. Od pierwszych minut słuchania w mojej głowie rozpoczął się istny korowód emocji; od obrzydzenia i nienawiści, po smutek i rozpacz, z powodu tego, co przeżywała dwójka głównych bohaterów.  Sądzę, że należy również wspomnieć o tym, co bardzo podobało mi się od strony technicznej książki. Chodzi oczywiście o ostrzeżenie w związku z tym, jak traumatyczne tematy porusza powieść. Dzięki temu czytelnik może zdecydować, czy jest w stanie daną pozycję przeczytać.  Annie i River nie mieli łatwego startu w życiu. Ona, córka narkomanki, została oddana na wychowanie do wielu rodzin zastępczych, które przerzucały się odpowiedzialnością i nie były w stanie zapewnić jej normalnego domu. On, skrzywdzony przez osobę, która powinna być wzorem, mocno zawiódł się na ludziach i w dorosłym życiu po prostu stroni od kontaktu z innymi. Nic dziwnego, że początek ich znajomości nie był zbyt udany. Później jednak oboje uczą się nawiązywać bliższe i głębsze relacje, oparte w głównej mierze na zaufaniu.  Na podstawie tego audiobooka jestem w stanie stwierdzić, że odpowiedni dobór głosów ma olbrzymie znaczenie dla komfortu słuchacza i jego odbioru książki. Spodziewałam się niezbyt wymagającego romansu, a dostałam naprawdę kilkaset stron dobrej literatury, która porusza ciężkie i ważne tematy, łamiąc w pewien sposób tabu na nie narzucone. Ciężko jest słuchać o przemocy w rodzinie i molestowaniu dzieci, ale takie rzeczy dzieją się na całym świecie i tylko nasza wzmożona czujność może uchronić innych przed strasznymi konsekwencjami takich czynów.  Wiem, że to nie jest moje ostatnie spotkanie z twórczością tej autorki i liczę na to, że jej kolejne powieści są tak samo wartościowe, jak ta. 
4;Ogromne nadzieje wiązałam z tą książką. Liczyłam na coś ciekawego, wciągającego i trzymającego w napięciu, a co otrzymałam? Śmiało mogę powiedzieć, że to taki typowy średniaczek w tym gatunku. Książka jakich wiele. Do przeczytania, jednak nie jest to to, czego się spodziewałam po opisie od wydawcy. Pierwsze sto stron dosłownie męczyłam. Nie mogłam się wciągnąć w historię. Dużo opisów, przemyśleń, powtórzeń, a nic takiego co dosłownie wbiłoby w fotel i nie pozwoliło odłożyć książki na bok. Mam wrażenie że autor szukał jakiegoś sposobu, aby ta historia porwała czytelnika, jednak ewidentnie coś tu nie wyszło. Nie wszystko zostało dokładnie wyjaśnione, co daje lekki niesmak. Generalnie, uważam że książka zasługuje na uwagę, jednak nie jest to pozycja obowiązkowa na liście #mustread. 
9;„Miłość w zamkniętej kopercie” autorstwa Vi Keeland i Penelope Ward to historia dwudziestodziewięcioletniej Sadie Bisset, która jest redaktorką prowadzącą kolumnę „Świąteczne życzenia” – cieszącego się dużym zainteresowaniem kącika, który uruchamiany był w listopadzie i dzięki któremu czytelnicy mogli wysyłać swoje listy z życzeniami do Świętego Mikołaja. Sadie nie spodziewała się zatem, że już w czerwcu dostanie pierwszy list i to od dziewczynki, która swoimi słowami poruszyła jej serce. Kobieta postanawia spełnić jej życzenia i nie spodziewa się, że dzięki temu nie tylko zakocha się w tej dziesięciolatce, ale również w jej tacie.  Ta książka w pełni skradła moje serce. Brakowało mi takiej prostej, uroczej, a przy tym zabawnej historii, gdzie dwójka ludzi zmaga się ze zwykłymi problemami. Zderzyliśmy się tutaj z rakiem, samotnym ojcostwem, problemami z poczęciem nowego życia, czy nawet strachem przed wejściem w głębszą relację. Lecz przy tych trudach nie brakowało tej historii lekkości i humoru. Często śmiałam się z głównych bohaterów, bo ich interakcje momentami były tak komiczne, że nie dało się przejść obok nich obojętnie! A dodając do tego szalonego psa, który nie miał żadnych dobrych manier, ta historia stawała się istną karuzelą śmiechu.  Birdie, dziewczynka z listów, dodawała mnóstwa uroku i słodyczy. Nie miała łatwo, bo w młodym wieku straciła matkę, ale to dziecko było istnym promyczkiem. Sebastian, czyli jej tata, został naprawdę świetnie wykreowany, bo chociaż stracił żonę i czuł się samotny, to wciąż był naprawdę ciepłą, sympatyczną i kochaną osobą, a przy Sadie zyskał dodatkowo mnóstwa energii i widać było, że miłość go odmłodziła. Sadie może i nie była jedną z najśmielszych bohaterek, jakie kiedykolwiek poznałam, ale nie była też trusią i mówiła wprost to, co czuła i nie owijała w bawełnę.  Spory czy niejasności między bohaterami też były szybko wyjaśniane i nie było tutaj usilnego przedłużania fabuły, co jest wielkim plusem. Historia była lekka, wartka i naprawdę szybko ją pochłonęłam, bo jak już zacznie się czytać, to nie można przestać! Ta książka przypomina mi klasyczną komedię romantyczną, więc koniecznie po nią sięgnijcie, bo ja zakochałam się w niej po uszy! 
8;Nić porozumienia  Elizabeth Strout ma niezwykły talent snucia opowieści. Historie jej bohaterów rozwijają się niespiesznie, można nawet odnieść wrażenie, że niewiele w ich życiu się dzieje, ale to tylko pozory. Zwykle pod niespiesznie rozwijająca się fabułą skrywa się ogromny ładunek emocjonalny.  "Mam na imię Lucy" to historia o złożonych relacjach między dziećmi i rodzicami. Łatwo jest opisywać historie skrajne – o wielkiej, bezinteresownej miłości rodzicielskiej lub wręcz przeciwnie, o patologicznych rodzicach zaniedbujących swoje dzieci. W prozie Strout nic nie jest czarno-białe, a relacje między ludźmi potrafią być naprawdę złożone.  Tytułowa bohaterka wychowała się w rodzinie na wielu poziomach dysfunkcyjnej, co odbija się na jej całym życiu – począwszy od wykluczenia społecznego w dzieciństwie, aż po dorosłość, w której ciągle nie czuje się wystarczająco dobra i wartościowa. Pobyt w szpitalu i niespodziewana wizyta jej matki stają się przyczyną do wspomnień i próbą oczyszczenia atmosfery między kobietami.  Bycie rodzicem jest trudnym zadaniem, ale nie mniej trudne jest bycie dzieckiem. Dzieckiem obdarzonym bagażem niełatwych doświadczeń i rodzicami o bardzo ograniczonych zasobach: finansowych, emocjonalnych i nikłej świadomości rodzicielskiej. Rodziców jawnie patologicznych łatwiej jest odrzucić niż tych, którzy nieświadomie ranią swoje dzieci, zwłaszcza że oni sami też najczęściej są dziećmi nieuświadomionych rodziców. Tak z pokolenia na pokolenie przekazywane są traumy, lęki, frustracje.  Wydawało mi się, że "Mam na imię Lucy" czytam chętnie, lecz bez większego zaangażowania. Proza, która wydaje się ledwo dotykać naskórka, dryfować po powierzchni problemu, unikać skrajnych emocji, dotknęła mnie jednak bardziej niż mogłam to sobie wyobrazić i przytłoczyła ładunkiem smutku. Było warto. 
7;Rosja to stan umysłu. Krzyk Czarnobyla to wyśmienity dokument komunistycznej zbrodni, gdzie tragedia sąsiaduje z groteską, to także wnikliwy portret tzw. radzieckiego człowieka, dla którego dobro państwa jest dobrem nadrzędnym, któremu jest w stanie poświęcić zdrowie i życie swoje i swojej rodziny. Na pewno jest poruszająca, miażdży emocjonalnie, rozrywa. Jedne historie nieco nużące, inne skomponowane tak, żeby wdeptać w ziemię i ryczeć. Tę książkę trzeba i warto przeczytać. 
7;Było to moje pierwsze i całkiem przyjemne spotkanie z tymi autorkami. Historia jest urocza, momentami zabawna, czasami nawet wzruszająca. Styl przypadł mi bardzo do gustu, książkę czyta się błyskawicznie. Bohaterowie są przekochani, wszyscy zdobyli moją sympatię, co rzadko się u mnie zdarza. Chemię między Sadie, a Sebastienem czuć z kilometra, dialogi między nimi są naturalne, a sceny +18 nie wzbudzają zażenowania. Wielki plus dla autorek, za to, że nie wprowadzały niepotrzebnych dramatów w życie bohaterów.  Pierwsze 2/3 książki były dla mnie świetne i gdyby w tym miejscu ją skończyć moja ocena byłaby wyższa. Potem niestety za dużo było dla mnie tych zbiegów okoliczności. Mam świadomość, że właśnie na tych przypadkach oparta była cała ta historia, ale dla mnie to jednak było już za dużo i za słodko.  Jeśli ktoś lubi takie do bólu słodkie książki to polecam. 
10;"Byłem przygotowany na wszystko, robiąc to, do czego zostałem stworzony, ale nie byłem przygotowany na życie bez Blair Jensen."   Fabuła, w której autorka zaciekawia na każdym kroku. Buduję chemię między bohaterami a w dodatku zachowuje asa w rękawie aby w odpowiednim momencie zaskoczyć czytelnika. Mafia z innej perspektywy, którą musicie koniecznie poznać!❤️   Blair to kobieta z charakterem, która sama chce zapracować na swój sukces. Niestety staje się niewygodnym świadkiem jednoznacznej sytuacji w pokoju hotelowym. Ten moment dosłownie wywraca życie Blar do góry nogami. Następuje seria niespodziewanych zdarzeń, które doprowadzają główną bohaterkę w ręce samego Dona 😈 Uwierzcie nam na słowo zanim się to stało, zbierałyśmy szczękę z podłogi, że autor książki, mógł być tak bezwzględny pisząc to co spotkało główną bohaterkę 😳  "Nie ma o czym rozmawiać. Przykro mi, takie jest życie, Blair. Czasami pojawiamy się w złym miejscu o złym czasie i nasze przeznaczenie staje pod znakiem zapytania. Zawadzasz mi, dlatego dzisiejszej nocy umrzesz."   Massimiliano jest Donem a za 8 miesięcy ma poślubić swoją narzeczoną aby już na zawsze pozostać jej wierny według swoich zasad. Na jego drodze staje mała, zgrabna i piękna kobieta, która intryguje go tak intensywnie, że pragnie ją bliżej poznać pomimo życia, które zostało dla niego z góry zaplanowane. Uwierzcie nam na słowo ich relacja jest po prostu hipnotyzująca 😍 Stawiają dwa kroki wprzód aby później cofnąć się jeden wstecz. Massimo jak i Blair to dwa mocne charaktery. Na początku nic ich nie łączy po za wzajemną fascynacją i szacunkiem. Natomiast to co jemu podoba się w niej najbardziej to to, że ona nie zna zasad panujących w mafii. Jest pierwszą kobietą, która stawia mu się, wiedząc, że nie obowiązują ją żadne reguły 😁 Kochamy charaktery silnych kobiet, które znają poczucie własnej wartości ❤️ A Massimo? Powściągliwy, bezwzględny, stanowczy i nieustępliwy ale przede wszystkim doskolane wie co to szacunek ❤  Romans toczący się między bohaterami, który jest niczym tortura dla czytelnika w oczekiwaniu na to "co będzie dalej", ale to nie jedyne co was czeka. Autorka potrafi wpleść do treści i odrobinie zabawnych anegdotek, które rozładowują budujące się napięcie wokół sylwetki Massima oraz pewnego szantażu, który stale ciąży na barkach Blair. Dla jednego z bohaterów, któremu Blair zaszła za skórę jej powrót jest nie bardzo na rękę, a ona by chronić siebie i swoich bliskich musi żyć w tajemnicy a nawet w kłamstwie. A czy tacy jak Massimo dadzą się oszukać? 🤔   "Stanęła obok mnie dumna, z uniesioną brodą i powiedziała to, czego nie chciałem usłyszeć. Przeraziła mnie moja własna reakcja, mocne bicie serca… strach. Ta mała bestia posiadała nade mną władzę, o której nawet nie wiedziałem. Pociągała za sznurki, pacyfikowała mnie, kiedy wpadałem w złość, i uspokajała, jakbym tego potrzebował."  Od Zapachu Pokusy tak po prostu nie da się oderwać. Fabuła, w której bohaterowie toczą walkę z czasem, jest nieubłaganie wciągająca. Ich relacja, zbliżenia jak i wątek, który może ponownie zagrozić życiu Blair tworzą mieszankę po którą musicie sięgnąć i sami przekonać się o talencie Katarzyny Małeckiej ⚡❤️ 
10;"Moje życie to opo­wieść o zdra­dzie. W końcu będę mu­siał po­nieść ofia­rę i stra­cić przy tym wszyst­ko, jeśli będę chciał za­cho­wać to, co liczy się naj­bar­dziej."  Zanim przeczytacie to co mamy do powiedzenia musicie wiedzieć, że my jesteśmy totalnie zakochane w serii "Born in Blood Mafia Chronicles". Jesteśmy absolutnymi fankami autorki i szczerze powiedziawszy nie wiemy co by Cora musiała napisać za książkę aby nam nie przypadła do gustu 🤣  W tym tomie powracamy do jednej z ulubionych par czytelników, mianowicie Valentiny i Dantego. Większość książki to przedstawienie sytuacji oczami głównie Dantego i czasem Valentiny, które miały miejsce jeszcze przed poznaniem Val i narodzinami ich pierwszego dziecka, w trakcie oraz po tym zdarzeniu (krótko mówiąc jest wiele odtworzonych z ich perspektywy fragmentów z książek Złą­cze­ni obo­wiąz­kiem, Złą­cze­ni mi­ło­ścią oraz Zła­ma­na duma). Zdecydowanie pozwala nam to dużo lepiej poznać mężczyznę, jego punkt widzenia oraz uczucia jakimi się kierował zwłaszcza, że jest to postać najbardziej skryta (w końcu nie bez kozery nazywają go "zimną rybą" prawda?). Trzymanie emocji na wodzy i nie uzewnętrznianie się ma opanowane do perfekcji. Dante złożył kiedyś przysięgę, że nade wszystko w pierwszej kolejności będzie kierował się dobrem oddziału i swoich żołnierzy. Zarzekł się, że mafia będzie dla niego najważniejsza. Że nic ani nikt nie stanie ponad nią. Jednak pięć razy nie dotrzymał obietnicy, pięć razy zdradził mafię i tyle samo razy udało mu się to zachować w tajemnicy. Jak wiele ofiar Dante będzie musiał poświęcić? Czy uda mu się w końcu osiągnąć spokój?  "Hi­po­kry­ta. Kłam­ca. Mor­der­ca. Wła­śnie tym je­stem. Pięć razy zdra­dzi­łem od­dział z Chi­ca­go. Od­da­jąc krew, po­przy­sią­głem chro­nić naszą spra­wę, zło­ży­łem przy­się­gę na wła­sne życie, obie­ca­łem, że za­wsze będę sta­wiał od­dział z Chi­ca­go na pierw­szym miej­scu. Ponad wszyst­ko inne."  W tej części widzimy jak wiele zasad mężczyzna musi złamać i ile wyrzeczeń kosztuje go miłość do ukochanej kobiety i rodziny żyjąc w brutalnym mafijnym świecie. Cały czas obserwujemy jak trudne decyzje musi podejmować zwłaszcza, że czasami żadna z nich nie wydaje się być dobra. Czego by nie wybrał ktoś będzie cierpiał i ktoś na niej straci. Ja Wam powiem, że bawiłam się absolutnie fantastycznie. Książkę mimo ponad 400 stron połknęłam w 24 godziny. Od tej historii nie idzie się oderwać i odłożyć książki na bok. Nie wiem jak Was ale mnie postać Dantego zawsze niezwykle intrygowała i z ogromnym zaciekawieniem czytałam każdą kolejną stronę aby poznać jego tok myślenia.  "Krzyw­dze­nie kogoś, kogo po­win­no się chro­nić, nie jest ozna­ką siły."  Jak się zapewne domyślacie książkę Wam niezaprzeczalnie polecamy. Jest po prostu sztosem jak cała seria! Przed prze­czy­ta­niem jednak Złą­czo­nych prze­szło­ścią po­le­camy prze­czy­tać (przy­naj­mniej) Złą­czo­nych ho­no­rem i Złą­czo­nych obo­wiąz­kiem, Złą­czo­nych nie­na­wi­ścią, Złą­czo­nych po­ku­są, Złą­czo­nych mi­ło­ścią oraz Zła­ma­ną lo­jal­ność i Zła­ma­ną dumę, po­nie­waż w tej książ­ce znaj­du­ją się spo­ile­ry do wszyst­kich wyżej wy­mie­nio­nych ksią­żek. 
10;Jak mówiłem, tak zrobiłem. Zaraz po zakończeniu pierwszego tomu ("Alvethor. Białe Miejsce") sięgnąłem po jego kontynuację. Bo i po co czekać?? Skoro jest się w gazie, to trzeba działać. Alvethor stop?? W żadnym wypadku!!! Kwantyfikacja tezy idzie pełną parą, a my zanurzamy się ponownie w pełen mroku i krwi, wielowymiarowy świat stworzony przez Magdalenę Kałużyńską. Zapraszam.  Ziemię zaczyna ogarniać tajemnicza pandemia. Ludzie albo znikają, albo zostają odnalezieni z odgryzioną głową. Wydarzeniom tym zawsze towarzyszy pojawienie się czarnej, paskudnie śmierdzącej mazi. Świadkowie nie są w stanie udzielić żadnych konkretnych informacji. Policja, straż pożarna, wojsko - wszystkie służby zdają się być bezsilne w obliczu nadciągającego armagedonu. Przyszłość gatunku ludzkiego staje pod olbrzymim znakiem zapytania...  "Pandemia" rozpoczyna się dokładnie w momencie, w którym kończy się pierwszy tom. Tym razem autorka, już na sam początek serwuje nam mocno psychodeliczną wizję spod znaku science-fiction, która pozwoli nam lepiej przyjrzeć się tematowi białego miejsca. Następnie akcja uderza w mocno slasherowe tony, sprawiając, że klimat poprzedniczki zostaje idealnie zachowany. W międzyczasie coraz lepiej poznajemy antagonistów, z którym przyszło się mierzyć bohaterom historii. Magdalena Kałużyńska odkrywa coraz więcej kart, sprawiając, że postacie "slidersów" (jak ich zacząłem nazywać) oraz to co nimi kieruje, staje się dla czytelników coraz bardziej przejrzyste. Tylko nie wyobrażajcie sobie, że dostaniecie wszystko podane na tacy. Nie ma tak dobrze. Obie części Alvethoru nie są bowiem łatwą lekturą, w której wszystko jest powiedziane wprost. Kiedy wydaje nam się, że poznaliśmy odpowiedź na jakieś pytanie, to uwierzcie mi, że w głowie pojawi się kilkanaście następnych. Ale to jest właśnie piękne w tej opowieści, że przez cały czas musicie zachować całkowitą czujność oraz skupienie, by wyłapać wszelkie smaczki, zaserwowane nam przez autorkę.  Osobny akapit muszę poświęcić zakończeniu. Pierwszą rzeczą jaką zrobiłem po przeczytaniu go, to napisałem do Magdy z , że czytając je miałem ciary na plecach. Te słowa na sam koniec... No po prostu coś pięknego... Muszę też koniecznie wspomnieć, że jest otwarte, także już zacieram grabie w oczekiwaniu na trzecią część.   Podsumowując, bawiłem się świetnie podczas lektury drugiego tomu Alvethoru. Spełnił on moje oczekiwania w stu procentach. Jeżeli szukacie mocnej hybrydy horroru z science-fiction, to seria Magdaleny Kałużyńskiej będzie dla Was idealna. Ja oczywiście jak najbardziej polecam!!!  Za egzemplarz do opinii dziękuję Wydawnictwu Oficynka. 
10;Kochani! Właśnie tak powinno się pisać książki! Dla nas ta książka to totalna rewelacja 😍 zwłaszcza wszyscy fani motoryzacji z pewnością zrozumieją mój zachwyt gdy powiem, że czułyśmy się tak jakbyśmy siedziały na trybunach jako kibic i oglądały wyścigi tak jakbyśmy były członkami ekipy która kręci się po warsztacie i pracuje w pocie czoła nad maszyną Alexy tak jak... Tak jakbyśmy były właśnie w jej skórze, czuły tą adrenalinę, chęć zwycięstwa i prędkość 🔥  Autorka stworzyła niesamowity klimat, który spotykany jest bardzo rzadko. Nie wykluczam, że może to być spowodowane naszą miłością do motoryzacji ale z drugiej strony to właśnie powoduje, że jesteśmy w stanie docenić każdy nawet najmniejszy detal opisany w tej książce. Nie ma tu zbędnych opisów które by nie miały żadnego znaczenia. Przeciwnie. Autorka wykazała się niesamowitą wiedzą na ten temat. Widać, że albo się nim interesuje albo został przeprowadzony niesamowicie dobry reaserch czego serdecznie gratulujemy. Nie powiemy, że jest to pozycja całkowicie nietuzinkowa gdyż kojarzymy inną książkę w, której jest nieco podobieństw ale mimo to autorka potrafiła stworzyć własną bardzo dobrze opracowaną historię, która nas zachwyciła. Oprócz tego, że się świetnie bawiłyśmy czytając o wyścigach, niezmierną przyjemność sprawiało nam obserwowanie poczynań Alexy i tego jak sama w świecie mężczyzn potrafi niejednemu utrzeć nosa. Nie jest kobietą, która da się zaszczuć i zastraszyć. Jest kobietą, która dąży do celu, walczy i nikt jej w tym nie przeszkodzi. Dodatkowo w książce poruszonych jest klika ważnych kwestii, których niestety nie możemy wam zdradzić aby nie zaspoilerować tego tytułu.  Reasumując jeżeli lubicie: - dobrze dopracowane książki, które rzeczywiście oddają klimat motywu przewodniego danego tytułu - w tym wypadku motoryzacji - dynamiczną akcję - silnych ale ludzkich bohaterów, którzy tak jak i my doświadczają różnych rozterek, którzy czasami są tak jak i my rozdarci między decyzjami jakie muszą podjąć - całą gamę uczuć od radości po smutek i łzy (tak wydało się - był moment gdzie naprawdę było mi przykro)  To jesteśmy przekonane, że to pozycja właśnie dla Was bo dla nas pozycja ta jest ona absolutnym mustem. Polecamy gorąco! 🔥  @wydawnictwoszostyzmysl serdecznie dziękujemy za egzemplarz do recenzji i współpracę 😊❤️ 
8;Mimo, że głównymi bohaterami są nastolatkowie, którzy dopiero wkraczają w dorosłe życie, nie jest to cukierkowa historia, bo oboje dostali już niejednego kopniaka od losu. Chyba właśnie przez to są bardziej ludzcy i polubiłam ich od razu. Z ciekawością czytałam kolejne strony by dowiedzieć się w jakim kierunku pójdzie ich znajomość i jakie tajemnice skrywa Samson. W jakimś stopniu domyślałam się co to może być, ale i tak byłam zaskoczona. Cieszę się, że autorka nie zrobiła z tej historii taniego romansu.  Szczerze mówiąc nie mam chyba żadnych większych zastrzeżeń do tej książki. Styl pani Hoover bardzo lubię, wszystkie postaci wzbudziły moją sympatię, a sama historia była cudowna. Zakończenie również usatysfakcjonowało mnie w 100%. Z całego serca polecam. 
8;Książka o przepięknej okładce, która jest bardzo dobrze dopasowana do treści którą kryje w środku 😍 kusząca pozycja licząca 440 stron która zapadnie nam w pamięci 🙂.  Valeria to bardzo charakterystyczna postać. Jest jak mój ulubiony sos słodkie chili! Przeurocza postać pod kątem osobowości jak i zawodu - jest cukiernikiem z miłości do słodkości. Natomiast niech jej delikatność was nie zwiedzie. To zadziorna i temperamentna kobieta, która potrafi postawić na swoim nie bojąc się wywołać burze. Naprawdę można się na niej sparzyć o czym niejednokrotnie przekonał się Vincent 🙂  Młoda cukierniczka za sprawą nietypowego zlecenia wpada w sidła mafii, na czele z mężczyzną, który jest kolekcjonerem zielonookich piękności 💚 gdy tylko ujrzał jej oczy wiedział, że chce ją mieć przy swoim boku a ona pomimo swojej kariery i pasji musiała się poddać jego woli ponieważ Vincent nie pyta - on bierze. Okazał się być bezwzględnym mężczyzną, który jednak wobec Valerii bywa delikatny. Nie pozostawia jej wyboru ale nie osacza. Jest facetem zagadką, który trzyma swoją kobietę na dystans ale jednocześnie pragnie mieć ją przy duszy. Czy mu się to uda? 🤔  Charaktery tych dwojga to mieszanka wybuchowa. Pomimo ponad 400 stron czytało się tą historie z zaciekawieniem. Autorka zbudowała między postaciami niezwykłą chemię stale wodząc nas za nos, kusząc i nęcac zbliżeniami 😈. Valeria jest przesłodka, momentami aż nadto ale Vincent jest za to jej insuliną. Razem dla czytelnika stanowią coś idealnego co sprawiło, że możemy z czystym sumieniem polecić wam powyższy tytuł pod kątem udanego wątku mafijnego, pod kątem zmysłowego erotyku, który momentami stawał się barwny 😈, zbudowanej fabuły, która jest zawiła i przeplata się przez pokolenia tłumacząc każde teraźniejsze poczynania bohaterów. Nie da się zaprzeczyć, że książka jest bardzo dobrze dopracowana 🙂 Zielone oczy Valeri nie są przypadkiem 💚 Nie można zapomnieć o tym, że kobieca postać w książce również nie raz zafundowała nam uśmiech na twarzy. Jej żarciki i otwarty dystans do samej siebie w szczególności z zakresie syndromu sztokcholmskiego? Strzał w 10 😁   Co zdradza ją jako debiut? Odrobinę zbyt duża staranność przy opowiadaniu zbytecznych szczegółów i szczególików. Ale co kto lubi 🙂  Pomimo tego mocno polecamy 🖤❤️ 
8;"I zrozumiałem, że za tą śliczną twarzyczką kryje się dusza demona. Ta dziewczyna to czyste zło, jest najgorszym członkiem ich rodziny. Zasługuje na karę."   Callum Griffin, polityk pragnący wygrać nadchodzące wybory oraz Aida Gallo córka włoskiego mafioza łączą siły aby jednocześnie zażegnać ciągnący się spór i zyskać poparcie wśród włoskiej społeczności. Jakie jest nastawienie tych dwojga do podjętych decyzji przez głowy wrogich sobie rodzin? Kochani.. Burzliwe, pełne napięć, ciągłej rywalizacji i walki o dominację. Nie tylko "książę" bywa w tej historii brutalny 😁  "Kiedy mnie zauważa, w końcu okazuje jakąś emocję – czystą nienawiść. Aż od niego promieniuje i skierowana jest bezpośrednio we mnie."   Relacja głównych bohaterów od początku jest szczera do bólu. Nie łączy ich nic prócz nienawiści a później więzów małżeńskich. Są sobie zupełnie obcy za wyjątkiem jednego wieczora kiedy Aida wraz z braćmi zakradła się do posiadłości Gridfinów, a tam szperając po pomieszczeniach wznieciła pożar w jednym z nich, nie myśląc że pozostawia w nim swojego przyszłego męża bez żadnej pomocy.  Aida będąc przy boku swojego gburowatego, przystojnego i wyidealizowanego męża, szuka stale jego słabych punktów, znów Call nie potrafi przestać wypominać jej braku obycia w sferach arystokracji. Oboje są zupełnym przeciwieństwem, które musi się dotrzeć jak stare dobre małżeństwo.   Czytając tą historię będzie wam towarzyszyć uczucie powagi która niewątpliwie budzi charakter Calluma. Jako ułożony polityk, książę musi się dobrze prezentować a u swojego boku od pewnego dnia ma piękną żonę, którą musi w skrócie okiełznać. Przed nim wiele pracy ponieważ Aida ma wybuchowy styl bycia, niewyparzony język i naprawdę nie zważa na opinie innych. I to właśnie jej charakter wniósł do historii mnóstwo energii. Była naprawdę nieokiełznana. Nie stroni od przekleństw a szczerość to jej motto 😁  "Jest niezwykle miękka. Nie wiem, jak ktoś mający osobowość kaktusa może mieć najdelikatniejsze usta, ramiona i piersi, jakich kiedykolwiek dotknąłem. Chcę przesunąć dłońmi po każdym centymetrze kwadratowym jej ciała."   Relacja tych dwojga zaczęła się naprawdę od końca. Nienawiść, małżeństwo, wspólny dom, potem namiętność pozbawiona wstydu, przejawy troski a na koniec... Pozostawiamy was z pytaniem do czego mogła doprowadzić ich ta burzliwa relacja gdzie na swojej drodze musieli zmagać się z publicznymi wystąpieniami, mafijnymi sporami, gdzie byli nawet niejednokrotnie porywani i zdarzyło im się igrać ze śmiercią. Brutalny książę miał swój swoisty klimat w którym z pewnością nie będziecie się nudzić 🙂 polecamy! 🖤❤️😊  "Zapach ognia zawsze będzie mi się kojarzył z Aidą." 
9;Kolejne powroty do dzieciństwa. W tej księdze zaczynają się historie, ktore ledwo pamiętam, także bardzo przyjemnie jest się w nich znów zanurzyć i nie wiedzieć co wydarzy się na kolejnych stronach. Czekam z niecierpliwością na kolejne tomy! 
3;"Ojciec Elizabeth Hallwell jest człowiekiem bezwzględnym i chciwym. Do tego stopnia, że nie waha się oddać swojej córki gangsterowi Loganowi Rothowi. Elizabeth ma za zadanie zdobyć jego miłość. Okazuje się jednak, że to nie takie proste, ponieważ jakiekolwiek głębsze uczucia są Loganowi całkowicie obce – a przynajmniej on tak o sobie myśli. Czy obecność Elizabeth zdoła to zmienić, a jeśli tak, to, jakie będą tego konsekwencje?"  Jeżeli ktoś z Was zapytałby mnie o najgorszą książkę roku 2021 to ta pozycja wygrałaby ten tytuł bezapelacyjnie.  Nie, nie i jeszcze raz nie. Zacznijmy od tego, że odnosimy wrażenie, że książka zaczyna się od środka. Już na nieco ponad 20-ej stronie mamy pierwszy raz naszej bohaterki Elizabeth Hallwell z Panem Mrocznym czyli Loganem Roth'em. Niestety efekt jest tego taki, że nie ma tu totalnie zbudowanego napięcia i tej całej chemii pomiędzy bohaterami, które spotęgowałyby chęć poznania ich losów. Następną rzeczą jest tytuł, który brzmi "ukochana gangstera". Ja się tylko pytam gdzie ten gangster? 🤔 Chyba, że mówiąc o "gangsterze" mówimy o herszcie rzekomo groźnej bandy, który czasami krzyknie, czasami coś potłucze czy uderzy pięścią w stół i na tym się jego bycie groźnym kończy.  Główni bohaterowie są niczym para nastolatków z mam wrażenie rozdwojeniem jaźni, które osiąga level hard. On między dbaniem o nią i byciem słodkim i uroczym czasami podniesie głos, odwróci się na pięcie i odejdzie lub ją zignoruje. Ona - przeskakuje ze skrajności w skrajność. W jednej chwili potrafi być uległa, poddana, spokojna i wstydliwa. Zaraz staje się wojownicza, temperamentna, pyskata i zadziorna. Po czym na końcu nie chce płakać ale wpada w histerię 🙈 można ich porównać do sinusoidy. Naprawdę ja rozumiem, że każde z nich jest po przejściach i nie mieli lekko natomiast takie ciągłe huśtawki są dość męczące. Kolejną rzeczą jest niestety fakt, że książka była po prostu mega spokojna i praktycznie nic tu się nie działo.   Chyba w dalszym ciągu nie do końca rozumiem co autorka chciała stworzyć pisząc ją (o co tak naprawdę tu chodziło). Myślę, że dobry pomysł był ale gdzieś się rozmył. Nie ma żadnych zwrotów akcji czy elementów zaskoczenia po, których bylibyśmy w szoku. W zasadzie cała akcja rozgrywa się na terenie posesji naszego mafioza. Dla czytelników, którzy sięgają po książki głównie po sceny erotyczne dużym plusem będzie sporo seksu. Poza tym trochę spotkań różnych postaci z bohaterami i dialogów między nimi. Dodatkowo pare scen walki o ile w ogóle można je tak nazwać.  Jest to moje drugie spotkanie z piórem autorki i o ile książka "Niewolnica mafiosa" mi się podobała tak dla mnie osobiście plusem tej pozycji jest tylko i wyłącznie dość przyjemny styl pisania autorki. Niestety, absolutnie nie możemy polecić Wam tej książki. 
7;Herbarze raczej nie cieszą się aż taką popularnością wśród czytelników. Książka Dackiej pochyla się nad postacią Kaspra Niesieckiego i jego "Korony polskiej". Jak kupowałem przez fejsa nie sprawdzałem czego dokładnie dotyczy praca, mówię aaa pewnie całość jego dzieła będzie. Ta, owa książka analizuje w kilku płaszczyznach owy herbarz z XVIII wieku. Praca na pewno ważna z punktu widzenia chociażby nauk pomocniczych historii. Przy okazji można dowiedzieć się na temat tego, jaki odbiór miał herbarz, w tym na legitymizację szlachectwa w państwach zaborczych. Dla mnie trochę toporna w odbiorze, ale warta zapoznania, bo okazuje się, że autor pomimo swojej profesji (zakonnik jezuicki) wykonał kawał roboty, łącząc treści religijne z legendami herbowymi i pochodzeniem danych rodów. 
5;Ciężko mi ocenić tę książkę obiektywnie. Na pierwszy plan wysuwają się okropność stylu pisania, zepsute charaktery bohaterów i płytkie problemy życiowe, a jednak całość ze sobą gra. Autorka stworzyła świat, który chcesz poznać, ale do którego za żadne skarby nie chcesz dołączyć. Nie ukrywam, że w wieku 26 lat nie jestem docelowym odbiorcą tej książki, a jednak wciągnęłam się bez końca. 
9;Długo nie wiedziałam co mam napisać o "Almond". Pomimo małej objętości ta książka totalnie mnie rozwaliła. Końcówkę doczytywałam zalana łzami. Długo nie mogłam się pozbierać.   I można to nazwać paradoksem, ponieważ książka, w której głównym bohaterem jest chłopak nieodczuwajacy emocji sprawiła, że ja czułam ich mnóstwo. Czytając cały czas miałam ściśnięte serce.  Losy Yunjae stały mi się niesamowicie bliskie, chociaż teoretycznie nie mamy ze sobą nic wspólnego.  Wszystkie relacje między bohaterami były tutaj szalenie istotne i mogę się nawet pokusić o stwierdzenie, że chciałabym aby książka była nieco dłuższa, ponieważ chciałabym dowiedzieć się więcej. Chciałbym dowiedzieć się jak potoczyły się losy Yunjae i Dory. Co stało się z Gonem?  Jednocześnie myślę jednak, że książka zakończyła się w dobrym momencie. Tak musiało być.   No i wisienka na torcie czyli relacja Yanjea i Gona. To było jak emocjonalny rolercoster. Dwaj kompletnie przeciwstawni bohaterowie, ale w moich oczach ich relacja była fascynująca.  Nie wiem co mogłabym jeszcze napisać żeby zachęcić was do przeczytania tej książki.  Powiem tylko: czytajcie, bo naprawdę warto!  TW: W książce poruszany jest temat przemocy i zabójstwa. 
8;Uwielbiam wątki mafijne. Przede wszystkim w takich książkach stawiam na akcje, im więcej, tym lepiej. To samo dotyczy tajemnic, intryg, a jeśli to wszystko jest okraszone masą emocji i dobrze przedstawionym wątkiem romantycznym, to dla mnie jest to świetny przepis na historię.  "Zapach pokusy" @katarzyna_malecka_autorka @wydawnictwoniezwykle, to moje pierwsze spotkanie z twórczością autorki, ale już dzisiaj mogę śmiało powiedzieć, że na pewno nie ostatnie. Jak sami pewnie wiecie, to w każdej książce można znaleźć, coś, co wpłynęłoby na jej niekorzyść, ale w chwilach kiedy dostaje się ciekawą fabułę, intrygę z tajemnicą, z fajnymi bohaterami, dobrymi dialogami, z wartką akcją, to po co się tam czegokolwiek doszukiwać? Siadasz i czytasz, czerpiąc przyjemność. Tak właśnie było ze mną. Usiadłam i nie miałam ochoty kończyć, a dwa dla mnie ta historia powinna być wydana od razu z drugim tomem, bo zakończenie namieszało w historii i to bardzo. Książka zdecydowanie wyszła poza dotychczasowy schemat mafijnego świata. Główny bohater, a zarazem głowa mafii jest zdradzany przez swoją narzeczoną, a ich aranżowany ślub ma odbyć się za osiem miesięcy. Narzeczona dosyć, że nie dochowała czystości, to jeszcze dopuszcza się zdrady z mężczyzną, który jest prawą ręką Capo. Jego przyjaciel i consigliere regularnie przyprawia przyjacielowi rogi. Ich romans pewnie trwałby w nieskończoność, bo dobrze się z tym kryli, gdyby nie to, że przez przypadek przyłapuje tę dwójkę w hotelowym pokoju, pewna niczemu nieświadoma pokojówka. Los chciał, że w ten sposób ściągnęła na siebie gniew kochanków, ale również weszła w drogę Capo, który za wszelką cenę stara się odkryć, kim jest nieznajoma i kto próbował ją zabić. Historia zdecydowanie wciąga od samego początku, a czytając z zapartym tchem, zastanawiałam się, dokąd to wszystko zmierza i czym jeszcze zaskoczy autorka. Kłamstwa, intrygi i tajemnica to główny motyw powieści, a to wszystko przeplata się z zakazaną miłością, zdradą, pożądaniem i chęcią zemsty.  Nie mogę napisać inaczej, jak polecam gorąco, (𝒩𝒾ℯ)𝒸𝓏𝓎𝓉𝒶𝓂_𝓌_𝓅𝒶𝓅𝒾ℯ𝓇𝓏ℯ. 
8;Świetna kontynuacja trylogii o komisarzu Brudnym. Wciągająca, nieoczywista, z zaskakującym zakończeniem. Jeśli ktoś nie zna książek Przemysława Piotrowskiego koniecznie niech da im szansę bo naprawdę warto! A wieczory teraz długie :) Polecam! 
7;Każdy ma swój sposób na życie. Na radzenie sobie z wieloma spawami dnia codziennego, również z upływającym czasem i skutkami jakie niesie on dla każdego z nas. Jednym ze sposobów, mam wrażenie, że nader często wykorzystywanym jest niemal przysłowiowe „nic nie robienie”. Ale można również inaczej podejść do rozwiązania problemu. Katarzyna Kozłowska w książce Jak przeżyć 50 lat i nadal cieszyć się życiem pokazuje nam swój sposób na radość dnia codziennego. Na poranne wstawanie z chęcią na spotkanie nowego dnia. Na utrzymanie pozytywnego stanu nie tylko ciała i ducha. Pomysły na siebie, na kontakt ze światem, na rozwój, powiedziałabym na ciągłe dążenie do przodu. Pokazuje jak zmienić postrzeganie „50 jako końca pewnego etapu”, na „50 stanowiąca początek”. Nie ukrywam, że bardzo zazdroszczę autorce. Nie tylko tego co spisała na kartkach książki i co udało jej się osiągnąć, ale również odwagi, aby się do tego zabrać. Z tego powodu, uważam, że Jak przeżyć 50 lat i nadal cieszyć się życiem powinno trafić do biblioteczek kobiet. I wcale nie upieram się, że tylko do tych, które przekroczyły tę magiczny wiek. Spostrzeżenia autorki mogą przydać się niemal w każdym wieku. Każdy powinien wypracować w sobie pewien mechanizm samokontroli, samodoskonalenia, samorealizacji. Kozłowska mówi – Dbajmy o siebie. Bądźmy dla siebie dobrzy. Otoczmy się prawdziwymi ludźmi. Myślmy pozytywnie. Szanujmy siebie. Bądźmy szczęśliwi. Brzmi podobnie do wielu podręczników jednak w tej książce, popartej życiem autorki, te hasła brzmią trochę inaczej. Bardziej wiarygodnie. Bardziej przekonują. Autorka w sposób bardzo płynny, a co ważne nie narzucający, pokazuje drogę jaką obecnie wybrała dla siebie i swojego otoczenia. Całość opisana jest przyjemnie, bezpośrednio, z nutką zadowolenia z wybranej przez siebie drogi. Krótkie rozdziały sprzyjają lekturze. Niemal w każdym momencie można ją przerwać, a potem bez problemu do niej wrócić. Ja czytałam książkę fragmentarycznie. Wracając codziennie na dwa, trzy rozdziały. To bardzo przyjemna lektura. Polecam z całego serca. Jak przeżyć 50 lat i nadal cieszyć się życiem to książka która pokazuje siłę kobiety, która ma za sobą 50 lat doświadczenia, wiedzy, nauki. Która ma właśnie teraz fantastyczną podstawę na stworzenie czegoś dalszego. Na zbudowanie kolejnych lat na bazie poprzednich. Nie patrzy co tracimy, pokazuje co zyskujemy. 
9;Wszystko zaczyna wracać do normy po wydarzeniach z drugiego tomu, jednak... nie na długo. Król ma spory problem osobisty, Olga zaczyna myśleć o swoim związku na poważnie, a Passionario zachowuje się coraz bardziej lekkomyślnie... Do tego Mafiej nie jest już tym samym elfem z początku historii.  Trzeci tom podobał mi się do tej pory najbardziej. Postaci zostają jeszcze bardziej rozwinięte, dowiadujemy się o nich coraz więcej rzeczy, pewne tajemnice zostają ujawnione i układanka zaczyna się układać... Do czasu, aż pojawią się przed nami nowe tajemnice i intrygi.  Mamy sporo humoru, przekomarzania się, widzimy nowe relacje pomiędzy różnymi bohaterami, a świat przedstawiony zaczyna się coraz bardziej rozwijać, poszerzać. Tom wydał mi się bardzo ciekawy i wciągający. Jednak ta końcówka... tak się po prostu nie robi! Cóż... nic tylko sięgać po kolejny tom. 
7;Wczoraj aura sprzyjała zdecydowanie kawce, kocykowi i książce, w związku z czym udało mi się przeczytać calutką powieść a była nią "Balsamistka" Magdaleny Adaszewskiej.  Historia wciąga, czyta się ją sprawnie, przyznaję, że szybko polubiłam główną bohaterkę - Monikę, dziennikarkę, która wyrusza do Poznania żeby zbadać sprawę makabrycznych zabójstw mężczyzn, których okaleczone ciała sprawca podrzuca "na tory". Dziewczyna ma przeczucie, iż morderstwa te wiążą się z zaginięciami młodych dziewczyn i mogą sięgać wstecz - do wydarzeń sprzed dziesięciu lat.   W rozwiązaniu sprawy pomaga jej emerytowany policjant, który prowadził owe śledztwa sprzed dekady. Monika oprócz wydarzeń związanych z dochodzeniem będzie musiała spojrzeć w twarz spychanej w niebyt przeszłości. Czego dowiemy się o historii panny Biel i dlaczego jej losy przecinają się tak intensywnie z tajemniczą balsamistką?   Autorce nie brakuje interesujących pomysłów, portret eterycznej balsamistki, która jest towarzyszką zmarłych, wyprawiającą ich na drugą stronę i prowadzącą z nimi swoiste dialogi robi wrażenie - głównie dzięki niemal zagadkowej, pozazmysłowej koncepcji tej postaci. Wydaje mi się, że w ogóle najmocniejszą stroną tej powieści jest specyficzna, wręcz metafizyczna chwilami atmosfera.   Przeszłość dziennikarki spina całość pewną klamrą, to prawda, że warstw jej historii jest sporo i żałuję, że M. Adaszewska nie pogłębiła ich jeszcze, podobnie jak sfery psychologii postaci, która w swej złożoności wręcz się o to prosi. Pozostaje również kwestia rozsupłania zagadki kryminalnej, która - choć w założeniu całkiem dobra- rozwiązuje się na ostatnich stronach nieco pospiesznie i tutaj mam wrażenie, że ten zabieg skraca nieco zbyt gwałtownie budowane wcześniej - z sukcesem - napięcie.   Nie chcę się jednak czepiać, choć naprawdę żałuję, że tych kilku elementów zabrakło ale pamiętajmy, że jest to debiut,w którym zdecydowanie widać potencjał - w końcu nie bez powodu zatrzymał mnie w fotelu przez pół weekendu 😉  W "Balsamistce" najbardziej przypadł mi do gustu klimat powieści, w którym tajemniczość miesza się z jednocześnie z pięknem i mrokiem a całość okrywa chwilami aura pewnej mistyki, podsycona kunsztem tytułowej bohaterki.   Kilka pytań pozostaje wciąż otwartych i przyznam szczerze, że chętnie poznałabym na nie odpowiedzi, z przyjemnością dowiem się również jak ambitna dziennikarka poradzi sobie dalej. Pozostaje zatem mieć nadzieję, że ta pozycja to dobry początek jeszcze lepszej kontynuacji 😉  Wyczekuję i trzymam kciuki.   Za egzemplarz dziękuję serdecznie @hardewydawnictwo. 
7;Książka opowiada o emerytowanej policjantce, której brat zaginął w Tatrach. Kobieta myśli, że mężczyzna, który był z nim w górach go zabił. Kiedy po ponad pięćdziesięciu latach okazuje się, że mężczyzna mieszka blisko niej, ma w planach go zabić, jednak gdy wchodzi do jego domu z takim zamiarem widzi faceta leżącego na podłodze... martwego.   Nie wiem czy to wina tego, że słuchałam książkę w audiobooku, czy samej powieści, ale momentami bohaterowie mi się mylili. Ponad to nie czułam wieku głównej bohaterki. Jak napisała @IZZY w swojej recenzji "Czytając książkę odniosłam wrażenie, że główna bohaterka nie zachowuje się na swój wiek, a ten jest podkreślany jedynie słowami, a nie jej zachowaniem co stanowi dla mnie minus.". Oprócz tych dwóch rzeczy książka super przyjemna do czytania, wkręciłam się w nią tak, że przesłuchałam ją praktycznie w jeden dzień. Zakończenie mnie zaskoczyło. Książkę bardzo polecam. 
4;Bardzo lubię książki tej autorki, pierwsza część też mi się podobała, ale na tej niestety strasznie się wynudziłam. Do tego przewidywalne zakończenie. 
7;Historie w książkach Wojtka Chmielarza są bardzo realistyczne, soczyste i bardzo niepokojące. "Rana" to wciągająca opowieść o zagubionych, poranionych i nieszczęśliwych ludziach. Dorośli przesiąknięci złem, młodzież nie radząca sobie z samotnością i brakiem miłości ze strony najbliższych, to wszystko prowadzi do drastycznych wydarzeń. "Rana" na długo zostanie w Waszej pamięci.  P.S. Myślę, że tak jak "Żmijowsko" książka "Rana" to gotowy scenariusz na mroczny film. Polecam 
9;Jak można zostawić czytelnika w takiej rozsypce po zakończeniu książki, jak dowiedziałam się że owszem są dwa kolejne tomy tylko nie przetłumaczone na Polski to było mi smutno :( Mam nadzieję że kiedyś będą przetłumaczone i wydane w języku Polskim  Książka genialna, przeczytałam ją w jeden dzień. Nie można się od niej oderwać nawet na chwilę, bo już się myśli jak potoczyły się dalsze losy bohaterów. Akcja która się w niej toczy jest dynamiczna, od pierwszych stron coś się dzieje i czytelnik jest porwany do innego świata. Miał być idealny świat i idealne dzieci które mają nieskazitelne DNA, natomiast wyszło jak zawsze gdy ludzie mieszają się w rozwój i poprawę czegoś co funkcjonuje prawidłowo. Książka w której mamy do czynienia z miłością, zagubieniem, perfekcją, porwaniem i walką o przetrwanie, co najważniejsze znalezieniem szczepionki na wirusa który zabija młode osoby.  Jeśli szukasz czegoś co cię wciągnie drogi czytelniku to jest właśnie ta książka ! 
6;"Polki kochają seks i są żądne wrażeń, ale świat w którym żyją, nie ułatwia im realizowania fantazji..."  Milena w końcu nie jest kurą domową, rozwiodła się i może zacząć się realizować. Gabriel zniknął z jej życia, wydaje się że na dobre. Czy ma ona szanse na swoje szczęśliwe życie?  Tym razem jednak to za sprawą swojej przyjaciółki zostaje wciągnięta w świat pełen erotyzmu, seksu i perwersyjnych wieczorów. Na dodatek, na jej maila trafia niesamowita powieść, której autor prosi Milenę o redakcję tekstu, a kobieta po przeczytaniu pierwszych słów nie może uciec z przekonania, że zna tę historię.  Autorka oddała w ręce czytelników książkę, która ocieka wręcz feminizmem, co uważam za wielki plus, bo pokazała w ciekawy sposób jak każda kobieta powinna siebie akceptować i czego może się nauczyć o sobie i swoim ciele.  Jednak uważam, że cała historia Mileny mająca aż dwa tomy nie ma sensu. Po przeczytaniu dwóch książek miałam wrażenie, że wszystko co działo się wokół nie wniosło nic w życie głównej bohaterki, a nawet zmieniło je na gorsze. Chociaż jak to się mówi... nic nie dzieje się bez przyczyny. I może jednak to poznanie świata swingowania, czy wielkich orgii pozwoliło jej poznać siebie? Nie wiem... niestety tak jak pierwsza część, tak i druga mnie nie przekonała. Chociaż w Klubie Pani M. podobało się mi więcej elementów i samą książkę czytało się przyjemniej to niestety nie przekonała mnie fabuła. 
10;Czy książka świąteczna może mieć w sobie odrobinę grozy? Oj, może, może.   Zima, stare zamczysko, zbliżające się Boże Narodzenie, duchy i historia mrożąca krew w żyłach.   Autorka zaserwowała nam czytelniczą ucztę. Poznajemy losy rodziny Baltimore w trzech różnych odsłonach. Trzy różne historie miłosne. Trzy pary – każda inna, lecz każda wzbudziła we mnie pozytywne emocje. Różnica wieku, status społeczny, czy nienawiść są niczym, gdy na ich drodze stanie prawdziwa miłość.   Melisa przeniosła mnie do dziewiętnastowiecznej Anglii. Była to niewątpliwie przyjemna podróż, w czasie której poznałam świetnie wykreowanych bohaterów. Przez książkę się po prostu płynie.   Całość okraszona jest magią Świąt i straszącym w zamku duchem. Zakończenie mnie zachwyciło i dało nadzieję, że prawdziwa miłość zawsze zwycięża. Książka idealna na grudniowy czas, spędzony pod kocykiem z herbatką czy lampką wina. 
7;Książka o prawdziwej przyjaźni chłopców, z dwóch różnych światów. Choć mieszkają obok siebie, jakby byli z innych planet. Mieszkają w Kabulu i przeżywają przygody, rozterki oraz kłopoty dnia codziennego. Smutna książka o wojnie, opuszczeniu, tęsknocie i żalu. 
10;Uczestnicząc w Nabożeństwie ku czci Świętego Antoniego wydawało mi się,że Go znam. Miałam rację...wydawało mi się!  Dopiero teraz poznałam czytając niniejszą książkę.Nie jest ona do szybkiego czytania.Dałam sobie czas na przyswajanie duchowości Świętego przy okazji ubogacając swoją.Wartościowa literatura.Polecam. 
7;Szkoda, że autorzy tego artykułu w końcowej części (która porusza tematykę współczesną), obok feminizmu, nie wspomnieli nic o dyskryminacji (wynikającej z patriarchatu i prawa dżungli) stosunkowo dużej grupy obecnych mężczyzn, tzw. "przegrywów", i o używaniu ludowych migracji do zarobku, podsycania konfliktów hybrydowych i do odwracania uwagi. Nie było też nic o zjawisku prekaryzacji pracy i o dogmatycznym kulcie harówki w większości współczesnych grup ludowych (w taki sposób aby lud sam w sobie, z własnej woli, masochistycznie tłumił wszelkie zalążki buntów lub odpowiedzi na niesprawiedliwości). W tego typu artykule nie powinno również zabraknąć wzmianki o kwestii degradacji środowiska naturalnego i jaki będzie to miało prawdopodobny wpływ przede wszystkim na przyszłość tych grup, które najmniej przyczyniają się do tego kryzysu (nie tylko w skali planetarnej), a w dalszej perspektywie czasu jaki będzie to miało wpływ na grupy bardziej uprzywilejowane. 
9;Niesamowita opowieść kryminalna, lecz najbardziej zachwyca tutaj psychologia bohaterów i ciąg przyczynowy skutkowy ich nietypowych zachowań. Zdecydowanie polecam. 
8;"Biblioteka o półnicy" jest krzepiącą lekturą, która pozwala spojrzeć z dystansem na własne życie. Każdy z nas conajmniej kilka razy zastanawiał się jakby to było, gdyby na pewnym etapie życia podjąć inną decyzję. W jakim miejscu dzięki temu bylibyśmy teraz? [W domyśle na pewno lepszym], tylko czy na pewno? Ta książka pozwala sobie przypomnieć, że na życie nie składają się jedynie decyzje przełomowe, lecz też codzienne, drobne wybory, które zsumowane mają równie dużą siłę sprawczą. 
1;Dlaczego, dlaczego, dlaczego mnie to spotkało..... po strasznie mdlej pierwszej części, przyszla kolej na druga. Moj partner ma czasami dziwne poczucie humoru, wymyślają mi raz na jakis czas lekturę obowiązkową. Cóż można powiedzieć o tyn "dziele".. szczerze mówiąc dawno sie tak nie uśmiałam czytajac jakaś książkę. Więc jezeli była by to komedia to całkiem niezla. Niestety go "romans".. Mialam chyba choc mala nadzieję, ze autorka poprawiła swoj warsztat chociaż trochę. Jakże sie myliłam. Książka sprawiala wrażenie, ze napisala ja nastolatka z nadmiarem emocji.  Mysle, ze należy tego tworu unikac , a juz na pewno nie czytać. 
7;Od miłości oczekuje się, że jest rewolucyjna, a jej początki i końce są dobitnie zauważalne. Przyjaźń znów jest ewolucyjna, dzieje się, jej początki się zacierają, a końce "rozchodzą", bo nigdy nie wiadomo czy nie będzie jednak dalszego ciągu. I o tym jest ta książka, o przyjaźni. O relacji, tak innej od miłości, pełniejszej, trwalszej, rozwijającej się nawet gdy stoi w miejscu, a głównie o tym, że nie ma końca, nie ma dramatu i zawsze można wrócić, nawet jeżeli w tym momencie wydaje się, że powrotu nie ma. Ale można też nie wracać i czuć wdzięczność za przeszłość, bez konieczności rozliczania pielęgnować wspomnienia. Takie podsumowanie nasuwa mi się po lekturze i obserwacjach otoczenia.   "A jednak to nieprawda, że w przyjaźni zawsze liczy się na szczerość, że szczerość jest największą wartością. Czasem najbardziej potrzebujemy, żeby osoba, której ufamy, skłamała. Dzięki kłamstwom przyjaciół można żyć dalej."  "W chwilach szczególnego życiowego zniechęcenia Michał i Kasia przypominali jej chwile, kiedy powiedziała lub zrobiła coś naprawdę dobrego. Śmiesznego. Mądrego. Nieoczekiwanego. (...) Przyjaciele byli jak nośniki pamięci. Przywoływali jej najlepsze strony. Mieli w głowie jej najlepszą wersję, kiedy traciła wiarę w siebie. Zawsze mogła się do nich zwrócić i pozwolić, by odtworzyli wspomnienie. To, co pamiętali, rzadko było sprzeczne, raczej komplementarne. Dopiero ich trzy połączone umysły dawały obraz najbliższy prawdzie." 
9;RECENZJA PRZEDPREMIEROWA  STORM - ANNA WOLF  Przyszedł nareszcie czas poznać historię samego prezesa Storm Riders i sprawdzić na punkcie kogo ocipiał jakby to jego koledzy klubowi powiedzieli.Tak szczerze uwielbiam właśnie takie historie i wcale a wcale nie odrzuca mnie język jakim się posługują bohaterowie. Bo co tu dużo mówić pewne sformułowania, które dla nas mogłyby być obraźliwe dla nich są normalnością i wcale nie są używane w złej formie. Dante "Storm" MacKenna czyli nasz tytułowy prezes klubu do grzecznych chłopców nie należy, a w życiu, ma swoje na sumieniu i swoje przeżył. Zmienia klubowe króliczki jak rękawiczki, ale gdzieś tam w głowie wciąż ma tą jedną o której nie może zapomnieć. Ale jego przeszłość wróci i to w postaci kobiety z pewną małą tajemnicą i to dosłownie małą. Spotkali się ponownie przez przypadek, aczkolwiek niby Storm wciąż nie zapomniał o Summer, a jednak jego zachowanie, szczególnie te z początku jest co tu dużo mówić chamskie i dość gwałtowne, on jej wręcz nie chce w tym mieście, więc gdzie tu logika. To da się jednak wyjaśnić, a wszystkiemu winne tajemnice,nieporozumienia i nierozwiązane kwestie z przeszłości. Summer zostaje wręcz zmuszona by przyjechać do swojej kuzynki i to z większym bagażem niżby ktoś sądził. A jednak stanowi idealny przykład kobiety, która w trosce o dobro własnego dziecka jest gotowa na wszystko. Nie ważne jak nisko by upadła, albo do jakich czynów by ją zmuszono, najważniejsze jest by jej syn miał wszystko co najlepsze na tyle na ile jest to możliwe w jej sytuacji. Ma w sobie naprawdę wielką siłę, nie tyle co fizyczną, a bardziej mentalną czy psychiczną. Nie daje sobą pomiatać i nie lubi jak ktoś jej coś narzuca. A to jak potrafi postawić się innej kobiecie mistrzostwo. Ale Summer i Storm razem to tak naprawdę jakby podłożyć zapaloną zapałkę pod stos fajerwerek. Jest głośno i zdecydowanie zbyt wybuchowo i taka jest właśnie ich relacja, opierającą się przeważnie na samych kłótniach i nienawiści. Obydwoje nie chcą odpuścić, jednym słowem to już nie jest przedszkole Wiadomo jednak nie od dziś jak kończą się takie połączenia. Najczęściej w łóżku. "Storm" to tak naprawdę wszystko co lubię. Przystojni i gorący motocykliści stawiający na swoim, bohaterowie, którzy potrzebowali kilku lat by ponownie los złączył ich drogi. Do tego wybuchowe charaktery nie dające sobie w kaszę dmuchać i kobieta równie uparta i zawzięta co mężczyzna . A przy tym odrobina adrenaliny żeby nie było za nudno i niebezpieczeństwa. No i oczywiście musi się jeszcze znaleźć miejsce na walkę o szczęście, bo przecież teraz jest o co, a raczej o kogo walczyć i kogo chronić 
9;Każda z serii jest super ale ta najlepsza. Czytając cały czas miałem myśl - przecież to się zaraz skończy. Ta książka jest kompletna i rewelacyjna. Akcja toczy się powoli wszystko dogłębnie wyjaśnione bez zbędnych akcji. Powoli, dokładnie i do przodu. Mam nadzieję, że będą kolejne. Na tą chwilę jest to najbardziej wyczekiwana książka. POLECAM. 
5;Moje drugie spotkanie z Panią Lingas - Łoniewską. Trochę lepsze niż poprzednio, ale nadal średnie. Pierwsza połowa tej króciutkiej książki przyjemna. Całkiem zabawna i klimatyczna. Historia oczywiście kompletnie nierealna, ale pozytywna. A potem przyjechali przyjaciele głównej bohaterki i był klops. W sosie jagódkowo - borówkowym. Kto wie ten wie. ;) No nie kupuję tych grupek przyjaciół w książkach autorki. Dla mnie za słodko, a mam dużą tolerancję na słodycze.  Książka na jedno popołudnie, zamiast deseru. 
9;To była ciężka lektura i trudno mi się po niej pozbierać.  Te wszystkie złamane przez alkohol życia.  Postaci przedstawionych w książce, jak i ludzi, którzy żyją wokół nas.  Moje życie. 
3;Pozostało milczenie  Do dziś postać Hannibala Lectera pozostaje niedoścignionym wzorem złoczyńcy o wysublimowanym smaku, guście oraz ogromnej przenikliwości psychologicznej. Nie dość, że ta ikoniczna postać stała się inspiracją dla całej masy autorów próbujących tworzyć własne czarne charaktery to odcisnęła piętno na współczesnej popkulturze. Oczywiście przy wielkim udziale znakomitego aktora Anthony’ego Hopkinsa, który wcielił się w doktora Lectera, twórczość Harrisa nabrała światowego rozgłosu. Tajemniczy tryb życia autora, który nie udziela wywiadów, nie występuje publicznie, sporadycznie pisze powieści sprawia, że informacje o wydaniu kolejnej książki tworzą niezłe zamieszanie w świecie literatury.  Wydaje się, że największe tryumfy autor osiągnął w latach 90-tych, kiedy powstało dzieło jego życia, czyli trylogia z udziałem doktora Hannibala Lectera(„Milczenie owiec”, „Czerwony smok” oraz „Hannibal”). Dobra jakościowo proza, subtelna charakteryzacja postaci, wielki zwrot w kierunku psychologii oraz oczywiście sama postać doktora Lectera sprawiły, że nie trzeba było długo czekać na ekranizacje tych powieści. Oczywiście Harris ma w dorobku jeszcze mniej udany thriller, czyli „Czarną niedzielę” bardziej przypominającą grafomańską opowieść niż dzieło doświadczonego pisarza. Natomiast „Hannibal. Po drugiej stronie maski” okazał się jedynie scenariuszem filmowym, który można zaliczyć do kategorii „odcinania kuponów” od znamienitej trylogii. Dlatego też informacja o tym, że po trzynastu latach milczenia w ręce czytelników trafi szósta powieść w dorobku Harrisa a biorąc pod uwagę wiek autora i tempo z jakim tworzy, być może już ostatnia, wzbudziła wielkie nadzieje i zainteresowanie. Po pisarzu, który stworzył tak sławną trylogię czytelnicy mieli prawo oczekiwać czegoś obiecującego a niestety otrzymali przeogromne … rozczarowanie.   Przestępcy od lat próbują wytropić skarb ukryty pod posiadłością należącą niegdyś do Pablo Escobara w Miami Beach. W wyścigu po 25 milionów dolarów w złocie prowadzi targany chorymi namiętnościami Hans Peter Schneider – człowiek, który zarabia na życie, realizując przerażające fantazje seksualne bogaczy. Na drodze staje mu Cari Mora, tajemnicza strażniczka rezydencji, która znalazła w Stanach schronienie przed przemocą panującą w jej kraju. Schneider wkrótce pozna zaskakujące umiejętności Cari i przekona się, jak silna jest jej wola walki.  Powieść, która zgodnie z opisem fabuły powinna być naszpikowana sensacją i założenia porywać, stała się nużącym, chaotycznym, czasem wyrwanym z kontekstu zbiorem zdarzeń bez trwałej osi fabularnej. Tym co rzuca się w oczy jest całkowity brak spójności i ciągłości fabuły, dopiero pod koniec wydarzenia nabierają bardziej sensacyjnego charakteru. W skrócie można streścić powieść jako wyścig dwóch przeciwstawnych grup w celu zdobycia skarbu ukrytego pod dawną posiadłością Pablo Escobara. Tym razem Harris wszystkich podzielił na tych dobrych i złych, lecz w rzeczywistości istnieje jeden zasadniczy czarny charakter, czyli Hans Peter Schneider. Bezwłosy zboczeniec, którego głównym zajęciem jest handel okaleczonymi kobietami i ich narządami wewnętrznymi.   Fascynacja Thomasa Harrisa potworami tkwiącymi w ludzkiej skórze jest dobrze znana czytelnikom trylogii z udziałem Hannibala Lectera. Chociażby „Bufallo Bill” w „Milczeniu owiec”, czy Francis Dolarhyde w „Czerwonym smoku” oraz sam doktor Lecter byli w gruncie rzeczy moralnie skrzywionymi postaciami, ale z własną filozofią, motywacją i przekonaniem o tym co robią. Jednym słowem Harris nadał ludzkim-potworom rys psychologiczny. Natomiast Hansa Petera Schneidera cechuje jedynie sadyzm dla samego sadyzmu, przez co staje się karykaturą tamtych postaci. Chociażby wątek kanibalizmu, który pojawia się w „Cari Mora” jest kpiną autora w stosunku do swej trylogii.  Pod jednym względem Harris pozostaje konsekwentny. Otóż, na drodze sadystycznego potwora znów staje silna, zdeterminowana i odważna kobieta. Jednak podobnie jak w przypadku Hansa Petera Schneidera autor nie skupia się na psychice Cari Mory, lecz ważniejsze stają się jej tragiczne wydarzenia z przeszłości. Oprócz wyścigu po skarb i retrospekcji z przeszłości Cari, znaczna część powieści przepełniona jest bohaterami latynoskiego pochodzenia, gdzie większość ich historii przypomina mało znaczące przypadkowe zapiski. Można odnieść wrażenie, że autor zaserwował czytelnikom latynowską telenowelę z cała gamą postaci, lecz z bardziej sensacyjnym akcentem, gdzie głównym przeznaczeniem bohaterów jest poniesienie śmierci w każdy możliwy sposób. Jedynie zakończenie nabiera bardziej spójnego charakteru, lecz rozwiązania fabularne, które serwuje autor pozostawiają wiele do życzenia.  Podsumowując, po autorze, który stworzył ikoniczną postać doktora Hannibala Lectera czytelnicy mogli oczekiwać czegoś mroczniejszego, mocnego oraz trzymającego w napięciu. W rezultacie otrzymali chaotyczną, pozbawioną spójności płytką powieść, będącą atrapą twórczości autora. Na pierwszy rzut oka autor korzysta z dobrze wypracowanego przez siebie schematu, czyli konfrontacji silnej kobiety z bezlitosnym potworem, ale zabrakło najważniejszego – dopracowania. Paradoksalnie, mimo że Harris po tylu latach wydał kolejną powieść to w porównaniu do słynnej trylogii, nadal literacko milczy. Miejmy nadzieję, że tak jak słynna Clarice Starling zdoła przerwać milczenie. 
5;Średniawka. Prześladowała mnie ta książka na instagramie i chyba miałam wobec niej zbyt wysokie wymagania. Liczyłam, że dostanę jesienny klimat, a prawie go w tej historii nie było. Bohaterowie byli okej, ale tylko okej. Nie kupili mnie do końca, tak samo jak ich relacja. Taka typowa obyczajówka, o której szybko zapomnę. Na plus wspomnienie o październiku jako o miesiącu świadomości raka piersi.   Mały spoiler! Bardziej szcześliwego zakończenia już chyba nie dało się wymyślić. 
8;Bardzo przyjemna książka, wypełniona ciekawostkami na temat historii kawy, sposobów jej zaparzania, jej słynnych miłośników i nie tylko. Styl jest bardzo przystępny, przytaczane fakty poparte bibliografią, a całość dopełniona pięknymi ilustracjami.  Trochę przeszkadzało mi przesadne uwielbienie, jakie autorka okazuje nie tylko "odpowiednio" parzonej kawie, ale zwłaszcza słynnym osobom, które się w niej rozsmakowują. Każdy znany człowiek, który lubi kawę, staje się nagle w jej oczach nie tylko wybitnym specjalistą w swojej dziedzinie, ale także niepodważalnym autorytetem, co po pewnym czasie robi się po prostu męczące. Nie podoba mi się też, że w zakończeniu autorka pisze, że kawę będzie się pić "do końca świata i jeden dzień dłużej". To zdanie powinno moim zdaniem pozostać zarezerwowane dla bardziej szlachetnej inicjatywy. Mimo tych drobnych, acz irytujących szczegółów, ogólnie uważam "Historię kawy" za bardzo sympatyczną, a przy tym wartościową książkę, nie tylko dla miłośników "czarnego złota". 
6;" Kapłan " K.Kotowskiego w wersji papierowej leży sobie gdzieś w moich zbiorach,całkowicie zapomniany i z pewnością trochę już zakurzony i gdyby nie pojawił się wersji audiobooka raczej nieprędko sięgnąłbym po tę pozycję. Co do fabuły powieści to jest to mix wielu różnych gatunków literackich począwszy od powieści przygodowej,poprzez sensację, na lekkim fantasy skończywszy, to tylko tak z grubsza biorąc. Trochę tu D.Browna,trochę starego R.Ludluma,mnóstwo wszelakich teorii spiskowych dotyczących religii,wiary,sytuacji politycznej na świecie, sektora światowych finansów czy nawet ataku na WTC. Główny bohater to trochę taki ksiądz Mateusz,tyle że bez rowerka,ale za to całkiem sprawnie wymachujący solidnym majchrem i posiadający wiedzę na tematy ,które tak naprawdę nie są zwyczajnemu zjadaczowi chleba do specjalnie czegokolwiek potrzebne,ale za to interesuje się nimi prastary zakon,który chce posiąść tę wiedzę, momentami w sposób urągający zasadom wszelkiej miłości bliźniego swego. Tak to mniej więcej wygląda drodzy parafianie,wiem że może to trochę idiotycznie brzmieć, ale słucha się tego nawet całkiem przyjemnie ( Filip Kosior jako lektor robi świetną robotę), jako odmóżdżacz po ciężkim dniu pasuje jak ta lala. 
8;"Dzicy przewodnicy" to przepięknie wydana propozycja dla najmłodszych (i nie tylko) dotycząca dawnych wierzeń. Autorki w przystępny sposób przeprowadzają czytelnika przez dawne opowieści i tłumaczą jak postrzegane były (i są) zwierzęta w baśniach, legendach i mitologiach.   W tej książeczce znajdziecie nie tylko nawiazania do mitologii słowiańskiej, egipskiej, greckiej, rzymskiej, nordyckiej, ale i do opowieści romskich, bułgarskich, rosyjskich, indyjskich, dalekowschodnich i wielu, wielu innych. Dodatkowo książka jest opatrzona przepięknymi ilustracjami. 
8;Pisząc w kilku słowach: mniej humoru niż w poprzedniej części, chociaż jest on nadal obecny, więcej magii, znacząco posunięta fabuła naprzód.  Pierwsza połowa książki (a nawet więcej) to podróż na turniej i wprowadzenie nowych bohaterów i początek to bezpośrednia kontynuacja od miejsca zakończenia poprzedniego tomu. Bohaterowie poboczni z poprzedniej części schodzą w dużej mierze na dalszy plan. Ta pierwsza połowa jest prowadzona w takim samym stylu jak znaczna część poprzedniej książki, tylko jak wspominałem z mniejszą ilością humoru. Druga połowa jest skupiona w znacznej części na samym turnieju, ale nie tylko, bo dzieje się tu znacznie więcej i jest przez to ta część jest ciekawsza.  Świetna kontynuacja, która jest dużo bardziej rozwinięta pod względem samej historii, która w końcu nabrała konkretny kierunek i żałuje tylko, że kolejny tom ma pojawić się za kilka miesięcy, przez co coraz bardziej utwardzam się w przekonaniu, że nie warto brać się za czytanie nieskończonych serii, jeśli ktoś czyta dużo i szybko i po prostu lepiej poczekać aż pojawi się całość. 
7;"Było nas trzech, w każdym z nas inna krew ale jeden przyświecał nam cel: za kilka lat mieć u stóp cały świat, wszystkiego w bród..." tak mogli by zanucić bohaterowie najnowszej powieści piekielnie zdolnego i cierpliwie czekającego na to, aby szerzej zaistnieć w świadomości czytelników pisarza młodego pokolenia Patryka Fijałkowskiego.   Jego najnowsza powieść "Rano cisza" to historia napisana, a właściwie wyśpiewana z głębi serca.  To opowieść o trzech młodych chłopakach, którzy ponad wszystko kochają muzykę i marzą o karierze w tej branży. Udaje im się wydać płytę, która jednak nie rzuca na kolana krytyków i wielbicieli rokowych brzmień. Mimo to zespół Kałuże wierzy, że może stworzyć dzieło genialne, ale aby tego dokonać musi przeanalizować swoje wcześniejsze dzieło: piosenka po piosence aby wystrzec się popełnionych wcześniej błędów i zdobyć sławę, rozgłos i uwielbienie fanów.  Każdy kawałek z debiutanckiej płyty jest pretekstem aby wejrzeć w życie głównych bohaterów. Przyjrzeć się ich wyborom życiowym, nietrafionym decyzjom, błędom i porażkom. Bo "Rano cisza" to swoisty rachunek sumienia każdego młodego człowieka, który wchodzi w dorosłe życie pełen ideałów i marzeń, które potem zostają brutalnie weryfikowane przez szarą rzeczywistość. Goniąc ideały młodości zamyka się na to co tu i teraz nie dostrzegając tego co być może dobrego dzieje się wokół niego. Tak rodzi się frustracja, poczucie niespełnienia i wiecznego niedosytu.   Patryk Fijałkowski, niezwykle przejmująco namalował słowem ten świat: jego pustkę, bezcelowość, szarość. Jego bohaterowie miotają się w poszukiwaniu sensu, popadając w coraz większą otchłań smutku i rozczarowania.  To niezwykle poruszająca lektura, nie pozbawiona elementów humorystycznych i przepełniona świetną muzyką. Nie da się jej czytać bez sprawdzania w sieci utworów o których mowa w tekście. To jak uzależnienie. Jednak muszę przyznać, że czytanie "Rano ciszy" bardzo mnie emocjonalnie wymęczyło. Najlepiej zasiąść do lektury z wolną głową, gdy w naszym sercu i umyśle panuje spokój i równowaga. Wtedy z dystansem podejdziemy do tej opowieści, która tak naprawdę jest o każdym z nas.   Z uwagę będę śledzić karierę Patryka Fijałkowskiego. Od siebie mogę wam gorąco polecić jego wcześniejszą powieść "Filip i hydra". Mam ją w głowie do dziś.   Za egzemplarz "Rano ciszy" dziękuję wydawnictwu Poradnia K. 
7;“Nadeszły jednak zaraza i czystka. Smoki wyrżnięto w pień, czarownice palono, a noc należała odtąd do mężczyzn z krzyżami i pochodniami”.  Akcja powieści wiedzie nas do XIX wiecznych Stanów Zjednoczonych. Można by rzec, że dawno dawno temu. W czasach kiedy przyłożona wszelkich starań do zabicia w świecie wszystkiego co mogło być piękne, choć nie do końca zrozumiałe i do opanowania, oczyszczono go z magii. A może tak naprawdę kraj oczyszczono z kobiet nią się trudniących albo choć o to podejrzewanych… A były to panie mające własne zdanie, chcące za dużo, za wiele, mówiące głośno o sobie, swoich potrzebach i o lepszym świecie. W tych czasach przyszło żyć trzem siostrom – Agnes, Juniper i Beratrice. Dziewczyny wychowywały się bez mamy, pod okiem nienawidzącego i krzywdzącego ich ojca, który jedyne miejsce kobiety w świecie widział jako istoty bezrozumnej, ślepo poddanej mężczyźnie. Kiedy każda z nich ucieka z domowego koszmaru, ponownie spotykają się na wiecu Sufrażystek w Nowym Salem. A przygnała ich tam mrowiąca w powietrzu niespotykanie duża magia… A to tak naprawdę dopiero początek tej historii.  Książka pomimo swoich dużych rozmiarów nie przytłacza ilością stron. Jest bardzo ciekawa, porusza ważne tematy. Choć są one umieszczone w dawnych czasach, to mamy wrażenie, że czytamy o czymś co dzieje się zupełnie współcześnie i mówi o nas samych. Znajdziemy tutaj wiele ważnych tematów, jak walkę o prawa człowieka, walka o prawo wyborcze dla kobiet, obronę własnego jestestwa i możliwości samostanowienia czy przeciwstawienie z kapitalistycznym wyzyskiem za przysłowiową miskę ryżu. A wszystko to przez autorkę spowite jest magią, którą czuje się pomiędzy wersami, siłą silnych jednostek i typowo baśniowym sposobem snucia historii. Polecam serdecznie! 
10;Jedna z piękniejszych książek jakie czytałam .  Niezwykła wrażliwość z jaką autor dobiera słowa, mistrzowska sztuka obserwacji otoczenia , nazywania rzeczy , które rozpływają się w codzienności ; wszystko to sprawia , że żyjemy każdą chwilą opowiadaną przez pisarza.  Gorąco polecam . 
7;Zostajemy przeniesieni do miasta, gdzieś w Srebrnym Królestwie. Bohaterką jest młoda kobieta, sierota, która z powodu biedy i swojego niskiego położenia w hierarchii społecznej zajmuje się przeszukiwaniem podmiejskich kanałów. Larabelle jest uczynna, pomaga innym młodym ludziom, którzy tak jak ona muszą żyć na ulicach tego miasta radzić sobie z trudnym położeniem. Przecież gdzieś trzeba się schronić oraz coś co jakiś czas zjeść. Kanały mogłoby się zdawać nie są wymarzonym miejscem dla wielu młodych ludzi, ale potrafić ofiarować im zagubione skarby dające szansę na przetrwanie kolejnego dnia. Dziewczyna na szyi nosi drewniany medalion, który poleciła strzec jej jej babcia. Czary były zakazane, a jędzuchy tropione i zabijane w tym świecie, jej medalion okazał się mieć z tym czarodziejskim światem coś wspólnego. Paradoksem było jednak to, że było to królestwo oparte na magii, gdzie parać się nią mogli tylko pozbawieni duszy, czyli również samodzielnego myślenia czy ludzkiej refleksji Białodzieje. Oczywiście ten chwiejący się w fasadach świat nie mógł długo funkcjonować. Okazuje się, że to co najgorsze zostaje znów przywołane na ulice w postaci Wiecznomroku. Dziewczyna musi stawić wydarzeniom czoła, najgorsze, że nie wiele rozumie z tego czego jest świadkiem. Czy uda się rozwikłać zagadkę oraz stawić czoła śmiertelnemu zagrożeniu?  Książka napisana świetnie! Czyta się ją jak taką dobrą starą baśń, a myślę, że jeszcze lepiej brzmiałaby czytana przez kogoś nam 🙂 Opowieść wciąga, akcja jest wartka, wydarzeń dużo. Co do grupy wiekowej, to myślę, że raczej powinien być to czytelnik przynajmniej u progu dorosłości. Niestety niektóre wydarzenia są dość drastyczne. Autorka pokazuje jak ważna potrafi być empatia, poświęcenie i odwaga, choć bohaterowie już od startu łatwo nie mają. Cieszę się, że jest to dopiero I tom, ponieważ zakończenie obiecuje snucie opowieści dalej i dalej. Ja już nie mogę się doczekać kolejnej odsłony! Sięgniecie po Wiecznomrok! 
6;Sporo ciekawych informacji, wg mnie za dużo na temat suplementacji. Spodziewałam się może wiecej podpowiedzi jak układać posiłki, czy dbać o zdrowie poprzez ćwiczenia, a tego w tej książce jest niewiele. Sporo jest natomiast zdjęć z sesji w plenerze samej autorki, chyba ma parcie na szkło. Nie wiem czemu mialo to służyć, rozumien kilka zdjęć na łonie natury czemu nie, jednak fotka autorki w sukience praktycznie co 4 czy 5 stron to juz za wiele. Książka ma 310 stron z czego śmiało można odjąć 50 na zdjecia i 2 strony puste na koniec i poczatek każdego rozdziału. Koniec końców jest tu moze ok 200 stron na temat mikroodżywiania a cena ksiazki to powyżej 40 zł. Sami odpowiedzcie sobie czy warto. 
7;Piętno Przemysława Piotrowskiego jest moim pierwszym spotkaniem z autorem, którego Kod Himmlera mam, ale jeszcze nie czytałem. Ciekawy byłem co dostanę, bo kryminał zapowiadał się świetnie i wciągająco. Jest to pierwszy tom z bohaterem Igorem Brudnym, który jako warszawski komisarz musi oczyścić się z zarzutów spowodowanych przez popełnienie przez podobną osobę przestępstwa w Zielonej Górze. Śledztwo prowadzone przez inspektora Romualda Czarneckiego, który podejrzewa Brudnego o popełnienie zbrodni. Jednak sam komisarz będzie musiał odkryć swoją przeszłość i odnaleźć odpowiedzi na wiele pytań jakie wychodzą podczas śledztwa.   Książka Piętno jest moim pierwszym spotkaniem, chociaż zawsze gdzieś przewijała się w opiniach to teraz miałem okazje przeczytać. Sam autor zaproponował nam mroczny i makabryczny kryminał z komisarzem Igorem Brudnym w roli głównej. Zaczyna się od mocnego początku i dawkowanie napięcia wychodzi autorowi świetnie. Śledztwo prowadzone jest dwukierunkowo, które zazębia się ze sobą. Warszawski twardy glina zostaje wysłany do Zielonej Góry w celu pomocy tamtym organom ścigania. Jest łudząco podobny do poszukiwanego mordercy i dlatego musi odnaleźć odpowiedzi o swoje pochodzenie. Ten wątek zostaje rozwinięty w miarę rozwoju akcji, gdzie bohater w pogoni poznania prawdy musi zmierzyć się z nieobliczalnym przeciwnikiem jakim jest morderca. Drugi wątek dotyczy śledztwa prowadzonego przez inspektora Czarneckiego, który wraz z makabryczną grą z mordercą musi powstrzymać go za wszelką cenę i odkryć kto nim jest. Śledztwo w obu przypadkach jest poprowadzone bardzo dobrze i wiele dzieje się podczas czytania. Autor nie oszczędza na mocnych i makabrycznych opisach, nieraz mamy krwawe porachunki lub walkę ofiary z mordercą. Pojawienie się tego trzeciego wątku wnosi wiele ciężkiego klimatu i mrocznej atmosfery. Opisy działań mordercy są przedstawione szczegółowo i bez żadnej taryfy ulgowej. Nie wiemy kto za wszystkim stoi i jakie ma swoje motywy postępowania. W czasie rozwoju śledztwa wychodzą różne poszlaki, które mimo wszystko czasami dokładają cegiełkę do zagadki, ale nie pozwalają za wcześnie odkryć prawdy. Pojawiają się mylne i fałszywe tropy prowadzące do donikąd. Zwroty akcji powodują zmienienie wszystkiego w jednej chwili i nie pozwalają domyśleć się niczego. Kryminał jest zaskakujący i dobrze skonstruowany. Podczas czytania nie brakuje trupów, które pojawiają się często na kartach książki. Jest często krwawo, brutalnie i nie brakuje przemocy. Pomimo tego nieraz pojawiają się pewne zdania pod koniec rozdziału jakby zdradzające kolejne wydarzenia mogące zdarzyć się niedługo. Takie wprowadzenie spojlerów przeszkadzało mi, bo chciałem być zaskoczony toczącymi wydarzeniami. Jeszcze starcia bohatera z mordercą wskazują, że może być nad wyraz wytrzymały i nawet pomimo postrzałów dalej może uciekać lub atakować. Trochę dla mnie to było nierealne, lecz jako przeciwnik potrafił zaskakiwać i to liczyło się dla mnie.  Bohaterem książki jest Igor Brudny ze swoimi tajemnicami i sekretami jakie skrywa z przeszłości. Nieraz nie pozwalającymi mu zapomnieć o swoim pochodzeniu i odkrywaniu prawdy. Jego sylwetkę nakreślono pod względem psychologicznym, zachowania i cech charakteru świetnie. Jest pełnokrwistą postacią, twardym i dobrym gliniarzem. Przypominał mi w czasie czytania postać z czarnych kryminałów jakie kiedyś czytałem. Nie bojący się walki, mający swoje tajemnice, nie odpuszczający, oschły i zawsze gotowy do działania. Można go polubić i poczuć sympatie do niego. Druga postacią jest inspektor Romuald Czarnecki, który prowadzi własne śledztwo i w sprawie morderstw. Jego zarys sylwetki też jest nakreślony świetnie i można go polubić od samego początku. Mający nosa do spraw kryminalnych, nie odpuszczający i zawsze umiejący poskładać elementy zagadki. Jest postacią pojawiającą się również często i ciekawą jak Igor Brudny. Oprócz nich dostajemy wiele pomniejszych i na drugim planie bohaterów mających do odegrania rolę w wydarzeniach. Podział na dobrych i złych jest widoczny jak na tacy w czasie czytania. Trochę szkoda, bo lepiej byłoby dodać inne kolory szarości, aby miały większą głębie. Jednak mimo wszystko nie dostałem papierowych i jednowymiarowych głównych bohaterów. Na dalszym planie jednak bywało różnie z postaciami, które nieraz pojawiały się, odegrały rolę i znikały raptem. Relacje pomiędzy bohaterami były przedstawione ciekawie i wciągająco. Nie pachniało w nich sztucznością, wymuszeniem, ale zawsze były wyraziste i wciągające. Dialogi świetnie napisane, nieraz pojawiały się w nich emocje i wciągnęły mnie. Wnosiły wiele do samej historii, poznania skrywanych tajemnic, ujawnienie informacji i sekretów. Czytając je nie męczyłem się i wypadały naturalnie.  Książka Piętno okazała się mrocznym kryminałem z dawką brutalności, makabry i przemocy. Poruszający tematykę sierocińca i krzywdy jakie mogą wpłynąć na dalszy rozwój dziecka. Mające swoje odbicie w dorosłym życiu i ich konsekwencje. Na pewno odpowiedzi na temat miejsca wychowania, gdzie patologia może mieć wpływ na późniejsze życie. Niektórzy mogą sobie dać z tym radę, ale inni utopią się w tym wszystkim pozwalając przejąć kontrolę nad swym życiem. Kryminał dzieje się w Zielonej Górze, gdzie dochodzi do makabrycznych morderstw. Łudząco podobna osoba do Brudnego może być sprawcą, który coraz bardziej zacieśnia krąg wokół siebie i padają kolejne ofiary jego działalności. Bohater musi zmierzyć się ze swoją przeszłością i odkryć prawdę dotyczącą swojego dzieciństwa. Tylko siostra zakonna i inni opiekunowie mogą mu pomóc w poznaniu prawdy. Mogą rzucić odpowiedzi na temat jego pochodzenia i kim był zanim został policjantem. Jednak pojawienie się koszmaru sennego przywołuje niechciane wspomnienia z dzieciństwa. Właśnie takie momenty tworzą tutaj dobry mroczny klimat i potrafią wzbudzić zastanowienie się co powoduje koszmary jakimi jest dręczony bohater. Dodatkowo nie brakuje sporej ilości makabry, krwawych scen, brutalności i dawki przemocy. Zakończenie jakie dostajemy jest dobre, trochę dla mnie przekombinowane, ale ciekawe.  Sięgając po książkę Piętno nie spodziewałem się tak dobrego kryminału z dawką makabry i brutalności jaki dostałem. Miałem książkę na oku, bo ciągle wyskakiwała i cieszę się z przeczytania. Historia wciąga od pierwszej strony i nie pozwala oderwać się od niej. Akcja poprowadzona została dynamicznie i ciągle biegnie do przodu. Wydarzenia toczą się w szybkim tempie i nie nudziłem się podczas czytania. Czas spędzony z książką był dla mnie ciekawy i wciągający. Jestem zadowolony z tego co dostałem i nie żałuje sięgnięcia po niego. Piętno jest pierwszym tomem przygód Igora Brudnego, który sprawił chęć sięgnięcia po kolejną część jego przygód. Piętno jest mrocznym i posępnym kryminałem, który czytało mi się świetnie i dobrze bawiłem się w czasie lektury. Dla fanów mocnych i makabrycznych kryminałów. 
8;Kochać Mocniej wyróżnia się na zatłoczonym polu thrillerów nie tylko dlatego, że jest wspaniałą książką, ale także dlatego, że zawiera dwie fascynujące i wiarygodne bohaterki. Leoni opowiada nam swoją własną historię w pierwszej osobie, na przemian z trzecioosobową narracją śledztwa Warren. Motywy Leoni ujawniają się w trakcie książki, ale jej pasja i przekonanie wciągają nas, zanim jeszcze zorientujemy się, czy jest winna, czy niewinna. Nie możemy kłócić się z jej absolutnym dążeniem, nawet jeśli kibicujemy Warren, aby wymierzyć sprawiedliwość. To niezwykły akt żonglerki, który wymaga rzadkiego talentu. Brawo dla Lisy Gardner! 
5;Pomysł oczywiście jest znakomity. Czytałam tę książkę po raz pierwszy ponad 20 lat temu. Wtedy byłam zachwycona. Dzisiejsza powtórka przyniosła mi kolosalne rozczarowanie. Z prawdziwą przykrością stwierdzam, że twórczość Agathy Christie zestarzała się bardzo. Jeszcze nie jest urokliwą ramotką (co byłoby plusem), ale już nie ekscytuje.  Okazuje się, że Agatha była ogromnie schematyczna. Przeczytałam wszystkie jej kryminały (obecnie robię sobie powtórkę) i teraz dopiero zauważam jak z upodobaniem stosowała kalki i cytaty z samej siebie.  Królowa kryminału? Dla mnie już (niestety) nie. Dziś książki Christie można z czystym sumieniem polecać dziesięciolatkom. 
6;Czyta się to znakomicie – wspaniała literatura przygodowa. Ale niech mi nikt nie mówi, że to literatura pamiętnikarska. Za dużo tu bowiem "cudownych ocaleń", nagłych zwrotów akcji, jak w holyłudzkim przeboju, a i sam Autor o sto razy za dużo dowodzi, jaki to z niego chojrak.   I tylko uwiera pytanie, jak to było z przepowiedzianą przez mongolskiego czarownika śmiercią Autora po ponownym kontakcie z baronem Romanem Ungernem von Sternbergiem. Władał on po 1918 r. Mongolią i walczył z bolszewikami, a jego zaufanie zdobył wtedy Ossendowski. W tle legendarny zaginiony skarb cara, którego wartość dziś szacuje się na ponad miliard USD.   Autor zmarł zaś w początkach 1945 r., gdy w dworku pod Warszawą odwiedził go… wnuk Sternberga, oficer Wehrmachtu. Kilka tygodni potem NKWD kazało rozkopać grób, by sprawdzić czy Ossendowski naprawdę zmarł (ścigali go od tamtych mongolskich lat…)…. 
7;Bardzo fajne, soczyste fantasy. Gdzieś czytałem, że określana jest ta książka (i cała trylogia, której trzeciego tomu jeszcze nie ma) mianem „Harry’ego Pottera dla dorosłych” – to trafne porównanie ze względu na pewne podobieństwa fabularne, ale myślę, że znajdą tu coś dla siebie nawet ci, których książki Rowling nie porywają. Magia w tym świecie – jak i sam świat – jest porządna, mroczna, niszczycielska, zabójcza. A książka jest napisana tak, że chce się wiedzieć, co dalej. I – mimo objętości – kończy się za szybko. Chcę następne tomy. 
7;Dobra zestawienie informacji, zawiera przekrój wszystkich możliwych statystyk przez co nie jest bardzo szczegółowa ale za to uniwersalna. 
7;Ciężko jest znaleźć złoty środek. Z jednej strony mamy Polskę, gdzie gdy dziecko zgłosi na telefonie zaufania, że jest bite, do domu przychodzi policja i pyta rodziców czy jest przemoc w rodzinie. Rodzice odpowiadają oczywiście, że nie ma, po czym dziecko dostaje lanie. Z drugiej strony pokutuje w naszej świadomości obraz Norwegii jako państwa, w którym dzieci należą do państwa a nie do rodziców i, co za tym idzie, odbierane są z byle powodu. Tylko czy na pewno z byle powodu? Niestety system nie jest idealny, jest wiele przypadków poważnych uchybień ze strony służb. Tylko pytanie, gdzie tych uchybień nie ma. Autor przytacza również historie, w których służby działają prawidłowo i przyznają to sami rodzice. Warto przeczytać, troszkę poszerzyć horyzonty poza myślenie 0-1. 
6;Byłam bardzo ciekawa tej książki, opis niewątpliwie zachęcał od przeczytania- więc podjęłam to wyzwanie :D  Nasza bohaterka Jagoda przyjeżdża z Warszawy do głuszy w Borach Tucholskich, żeby uciec od świata, ale nie do końca wiem dlaczego. Jakoś nie zapałałam do niej sympatią :( Od początku coś ewidentnie nie pasuje jej i szuka sobie jakiegoś problemu- niestety odebrałam to negatywnie bo sama pochodzę z takiej małej miejscowości i wiem jacy są ludzie i jaką czasem mają mentalność, ale bez przesady :) Zagadki/niewyjaśnione zbrodnie - jest tu jakaś tajemnica... Czy sięgnę po kontynuację- zastanowię się :) 
5;Z prawdziwą przykrością stwierdzam, że twórczość Agathy Christie zestarzała się bardzo. Jeszcze nie jest urokliwą ramotką (co byłoby plusem), ale już nie ekscytuje.  U mnie ten tom wywołał pobłażliwy uśmieszek przemieszany z ziewnięciami nudy. Poza tym okazuje się, że Agatha była ogromnie schematyczna. Przeczytałam wszystkie jej kryminały (obecnie robię sobie powtórkę) i teraz dopiero zauważam jak z upodobaniem stosowała kalki i cytaty z samej siebie.  Królowa kryminału? Dla mnie już (niestety) nie. Dziś książki Christie można z czystym sumieniem polecać dziesięciolatkom.  Właściwie trochę mi przykro...może już dam sobie spokój z Agathą. Runął jakiś mój czytelniczy mit. Czasami nie ma co wracać do ulubień z młodości. Rozczarowanie boli. 
7;Ból jest bardzo przydatny. Ostrzega nas przed niebezpieczeństwem, pozwala ocenić ryzyko i przewidzieć konsekwencje naszych działań. Człowieczeństwo to grząski grunt, na którym nie wystarczy wiedzieć, co jest dobre, gdyż to wcale nie powstrzymuje nas przed czynieniem dobra. Natura determinuje nasze zachowania. Sama miłość nie zdoła zmienić świata. Atak jest najlepszą formą obrony. Ból to coś dobrego . To podstawowy sposób, w jaki twoje ciało chroni cię przed urazami. Ból jest pożyteczny, kształtuje charakter. Dobry człowiek może zboczyć na ścieżkę zła, a zły może się opamiętać pod wpływem dobra. Kłamstwo najlepiej ukryć w cieniu prawdy. Jeśli nie masz rodziny, to nie masz nic. Zabijanie nie jest zajęciem dla ludzi o słabych nerwach. Jeżeli nie mogę być taki jak wszyscy, będę lepszy od wszystkich. Przyjaciół dopuszczamy blisko siebie, a wrogów jeszcze bliżej. Jeśli ktoś podejmie złą decyzję, nie czyni go to jeszcze złym człowiekiem. 
3;Niestety mnie ta książka rozczarowała. Czytałam same pozytywne recenzje i spodziewałam się czegoś o wiele bardziej spektakularnego. Przechodząc do konkretów: bohaterowie są w stu procentach nieskomplikowani. Z tym, że w tym wypadku słowo "nieskomplikowani" oznacza jednowymiarowi. Każdy ma jedną cechę charakteru i całe życie podporządkowane pod tą jedną cechę - a żeby było całkiem cukierkowo i nierealnie całe życie układa im się też pod tą cechę. W wypadku Julki jest to nieporadność życiowa, Karol jest uosobieniem zaradności, dyrektor to dobro wcielone, Lidka zaś jest tą skrzywdzoną niewinnością itd. Jak w westernach są albo dobrzy, albo źli - aż dziwne, że nie mieli kolorystycznie dobranych kapeluszy: czarnych lub białych. Przechodząc do konkretów: Julka to lalka, która absolutnie nie ma swojego zdania i można przestawiać ją jak się chce. Wiem, że rodzicie to tyrani i zrobili jej wodę z mózgu, ale dziewczyna nie jest w stanie wykrzesać z siebie ani odrobiny zaangażowania. Cały jej udział w książce ogranicza się do wykonywania poleceń i wyobrażania sobie różnych wersji swojej historii. Rodzice Julki są tak bardzo przerysowani, że czuć , że autorka stworzyła ich tylko na potrzeby jaskrawego kontrastu z całą resztą bohaterów, w tym z ich rodzoną córką. Poza tym, że są groteskowo pompatyczni i bogaci nic o nich nie wiemy. Dyrektor jest tak wspaniały, że aż dziwne, że nie jest księżniczką jednorożców z "My Litttle Pony". Człowiek absolutnie bez skazy i z sercem na dłoni. Jedyny dyrektor podstawówki, który zna wszystkie dzieci w szkole, wszystkim pomógł przynajmniej raz i nie ma żadnych problemów z uzyskaniem pomocy od władz gminy, nawet tej finansowej. Pani burmistrz jest przysłowiową "zimną suką". A Ignacy to typowy dorobkiewicz z USA, który szasta dolarami na lewo i prawo. Jedynie Kubuś i Daria zachowują się jak ludzie z krwi i kości. Książka mdła, nijaka. Chociaż nie, w historii dyrektora, pani burmistrz i bogacza z USA są irytujące wstawki, takie zabiegi pisarskie, które mają zaciekawić, a podnoszą ciśnienie. Przez całą książkę myślą tylko o "tej sytuacji", "tym dniu, który zmienił wszystko", "tamtej historii" itd. Przypomina to wstawianie przez nastolatków tajemniczych, atencyjnych postów na portalach społecznościowych, czekających aż ktokolwiek się zmiłuje i zapyta "co się stało?". Tyle, że takie owijanie w bawełnę bardziej drażni niż ciekawi. Zakończenie takie sobie, Plus za to, że mama Julki jednak jej pomogła i wyszła z szablonu, minus za to, że pani burmistrz złamała serce Ignacego, myślałam, że przejrzy na oczy, bo strasznie go faworyzowała. Reszta super oczywista i niezaskakująca. Książka nierealna i niestety mało klimatyczna. Kompletnie nie wprawiła mnie w świąteczny nastrój czego głównie od niej oczekiwałam. Nie polecam 3/10. 
9;Świat pełen jest opowieści o ekscytujących i magicznych stworach. Czy istniały naprawdę? Są wytworem jedynie ludzkiej wyobraźni i legend? Ale podobno w legendach zawsze jest nutka prawdy… Czas na przygodę, a dzięki tajemniczej latarce odkryjecie to, czego nie da się zauważyć nawet najbardziej spostrzegawczym okiem.  Wraz z Byronem Mortimerem i jego córką Millie wyruszamy w podróż dookoła świata, tropem legend i mitów o tajemniczych stworach i bestiach z różnych krajów. Zabieramy ze sobą tajemniczą latarkę.   Naszym pierwszym przystankiem jest Szkocja. Przybyliśmy do zamku Urquhart znajdującego się na brzegu jeziora Loch Ness. To tu podobno widziano Nessie, potwora żyjącego w tych wodach. Czy odważycie się wsiąść do małej łódki w trakcie burzy i wypłynąć na to olbrzymie jezioro razem z naszymi bohaterami? Nie zapomnijcie o latarce!  Następnie ruszamy do Irlandii Północnej, do krainy olbrzymów, stamtąd prosto do Norwegii w poszukiwaniu krakenów, aż dotrzemy do Paryża. W samym centrum tego pięknego miasta stoi katedra Notre Dame, a wraz z nią tajemnicze rzeźby gargulców, przez niektórych zwanych także rzygaczami. Podobno były inspirowane stworzeniami z greckich i rzymskich mitów. Milli wydaje się, że po włączeniu latarki widzi prawdzie stwory stojące pomiędzy tymi kamiennymi. A może to tylko złudzenie?  Jednorożce, gobliny, wilkołaki, japońskie yokai, ale na 46 stronach nie tylko poznacie tajemnicze stworzenia, o których opowiadane są legendy. Czekają tu też na czytelnika ciekawe miejsca na świecie, monumentalne zabytki i piękna przyroda.  „Magiczne stwory i mityczne bestie” to bardzo ładnie i starannie wydana książka, która oferuje coś więcej niż tylko zwyczajną lekturę. Będzie fajnym pomysłem na prezent dla ucznia początkowych klas szkoły podstawowej, ale także starszego przedszkolaka do wspólnej lektury z rodzicem. 
8;Jedna z ikonicznych książek moich nastoletnich lat, gdy żyło się marzeniami o dalekich morzach i niezwykłych przygodach - w czasach, gdy otaczający świat PRL był szary, a przede wszystkim nudny jak flaki z olejem...   A tu skrzy się wszystko, co może pociągać, a najbardziej: zew wolności niewolnika.   W młodości nie byłem świadomy znaczenia irlandzkiego pochodzenia Blooda dla jego relacji z Anglikami. których statki łupił z aprobowaną przeze mnie ochotą.... 
8;Kolejna wspaniała książka Janusza Koryla. Wciągająca od pierwszych stron opowieść. 
10;Książka dla dorosłych dzieci, dziecięcych dorosłych, a tak naprawdę dla każdego. Jest o nas teraz, o nas z przyszłości i z przeszłości, o naszych doświadczeniach i idącej za tym nauce. „Sto rzeczy, których nauczysz się w życiu” wzrusza i porusza, przypomina i pozwala spojrzeć na to, co jeszcze przed nami.   Inspiracją do powstania tej książki było nowe życie; mały człowiek, przed którym stoją jeszcze wszystkie dobre i złe chwile. Autorka zadawała swoim rozmówcom jedno pytanie - czego nauczyło cię życie? - a z odpowiedzi powstała piękna i ważna rzecz. Rzecz o wdzięczności, o szczęściu, o doświadczaniu. Każda kolejna strona przynosi nam coś, nad czym można się pochylić, uśmiechnąć do wywołanych wspomnień czy zasmucić. Ale z takich wielkich i małych kawałków zbudowane jest nasze życie, prawda?   Heike Faller jest redaktorką magazynu „Zait”. Valerii Vidali to włoski ilustrator, który przepięknie zilustrował to, co zapisała Heike. Iwona Mączka przetłumaczyła, a dzięki Wydawnictwu Format książka trafiła pod mój dach. Osoby biorące udział w projekcie to dzieci, młodzież, dorośli o różnych własnych historiach, w różnych momentach życia. Każda z tych osób swoim doświadczeniem dopisała część tej książki, za co serdecznie dziękuję. 
10;Szkoda, że nie ma tej książki w kanonie lektur. Mądra, życiowa, wzruszająca. 
10;Wybitna! Piękny język, głęboko ukazani bohaterowie, wielowątkowa historia. Arcydzieło. 
8;Mimo iż jest to drugi tom cyklu, podczas czytania nie odczułam nieznajomości poprzedniego. Świat przedstawiony w powieści to obraz możliwego wyglądu świata po katastrofie. Ludzie żyją w prymitywnych warunkach, czczą Symbol, słuchają we wszystkim Rady Opiekunów, którzy żyją w luksusie i podporządkowują sobie wszystkich. Jest to świat, w którym nie ma miejsca dla kalek i ofiar wypadków- takie osoby i niemowlęta są przenoszone do miejsca zwanego Polem, gdzie czekają na śmierć.  Kira, główna bohaterka, jest dziewczyną obdarzoną nieprzeciętnym talentem, która zostaje zwerbowana do pracy w Gmachu Rady, i która powoli wyciąga wnioski z tego, co dzieje się dokoła niej. Zaczyna rozumieć, że istniejący porządek życia w wiosce, mógłby wyglądać inaczej... Piękna narracja, snująca się leniwie działa hipnotyzująco. Jestem zachwycona. 
7;🆁🅴🅲🅴🅽🆉🅹🅰  𝓛𝓸𝓿𝓮𝓘𝓷𝓴 𝓨𝓸𝓾  Isaac, Nick i Kallan to chłopaki z trudną przeszłością. Poznali się i wychowali w domu dziecka. Wytworzyła się między nimi silna więź. Przyjaźń która trwa nadal. Wspólnie otworzyli studio tatuażu. Było ciężko do momentu gdy dostali propozycję udziału w reality show. To był dar od losu. W końcu mogą żyć godnie nie martwiąc się o niezapłacone rachunki.  Główną atrakcją widzów stał się arogancki ale niezwykle przystojny Isaac. Chłopak z ego tak dużym, że to przechodzi ludzkie pojęcie. Nie przepuści żadnej kobiecie. Lubi seks bez zobowiązań i otwarcie się do tego przyznaje. O dziwo, taka postawa mężczyzny podoba się publice a kobiety lecą do niego niczym ćmy do światła. W pewnym momencie coś się zmienia... Isaac się zmienia a to dzięki ślicznej nieznajomej która zajrzała do salonu wiedziona chęcią posiadania tatuażu. Kim jest i dlaczego działa na zepsutą duszę Isaaka jak lekarstwo? Nina skrywa wiele tajemnic. Czy chłopak będzie w stanie je wszystkie odkryć?   Na samym wstępie muszę wspomnieć o okładce „LoveInk You”, która przyciąga oko i jest smakowitym kąskiem dla okładkowych sroczek. Jest orginalna zarówno pod względem kolorystycznym jak i pod względem faktury. Ona aż prosi się by ją dotykać. Rewelacja.  Historia Niny i Isaaka podobała mi się choć muszę przyznać że jest bardzo przewidywalna. Po mniej więcej stu stronach wiedziałam w którą stronę potoczy się fabuła i nie myliłam się. Aczkolwiek, Kasia Nowakowska pisze w taki sposób, że mimo iż przewidywałam co się wydarzy to i tak się wzruszałam. Nie potrafiłam ustrzec się przed emocjami wypływającymi z powieści.  Głównym bohaterem i narratorem jest Isaac. To z jego perspektywy obserwujemy rozgrywające się wydarzenia. Wiemy co mężczyzna czuje i co myśli. Jest to postać, która na kartach powieści przechodzi wewnętrzną metamorfozę. Zmienia się jego ocena wartości. Z egoistycznego dupka staje się wrażliwym i opiekuńczym mężczyzną. Może i na początku wzbudza swoją postawą niechęć ale z biegiem zdarzeń zyskuje w oczach czytelnika. Pozostali bohaterowie wykreowani są tak, że skradają serce niemal natychmiast.  Autorka ma przyjemny, lekki styl pisania dzięki czemu książkę czyta się bardzo szybko. Jest to idealna lektura na chwilę odprężenia i oderwania myśli od codzienności. Epilog sugeruje, że szykuje się kontynuacja. Czyżby z Kirą i Nikiem w roli głównej? Już nie mogę się doczekać. Polecam. 
7;Pech jednej osoby dla drugiej jest szczęściem.  Jeśli w dzieciństwie nikt nam nie powie, że trzeba marzyć, to przejdziemy przez życie, robiąc to , co wszyscy.  Rób to co kochasz. A jeśli się okaże, że tego nie lubisz, zajmij się czymś innym. 
10;Uwielbiam tą część. Najbardziej moment kiedy Silje i Tengel spotykają się z Charlotta i jej mama, i ich życie zaczyna się układać w koncu. No i Sol, która zaczyna pokazywać co potrafi ❤️ 
7;Książka której ciężko "zdobyć" wysokie oceny. Nie jest naszpikowana opisami bitew i karkołomnych akcji z okresu II wojny światowej. Choć ciężkie przeżycia jakie ta wojna przyniosła ludziom też się w niej pojawiają. Choćby pokazując życie na łodzi podwodnej Kretschmera („asa” Ubotów), czy na zatapianych statkach handlowych. W takim razie, o czym jest książka? To kolejna nieznany (no, mi słabo) element tego światowego konfliktu, czyli rozgrywającego się na też na oceanach. Tutaj chodzi o zmagania Royal Navy z U-bootami na atlantyckich szlakach konwojów. Pokazuje, że zwycięstwo z „wilczymi stadami” to nie nos i łut szczęścia dowódców okrętów wojennych oraz przewaga technologiczna – jak dotychczas to opisywano, zwłaszcza u nas. Lecz systematyczne: analiza, ocena i wyciąganie wniosków z bitem w tym przegranych. Na tej podstawie w Liverpoolu powstało centrum szkoleniowe dla oficerów brytyjskiej i sprzymierzonych marynarek wojennych. Szkolące w systematycznym poszukiwaniu i zwalczaniu niemieckich łodzi podwodnych na podstawie …… gier logicznych. Odpowiednio opracowana i powiększona „planszówka” posłużyła do opracowania metod skutecznej osłony konwojów. Była to ciężka praca i wiara w ludzką innowację tak rzadko spotykana w naszych dziejach. Zwłaszcza gdy wiemy kto był twórcą owego innowacyjnego centrum taktyki. Schorowany komandor z rezerwy i młode kobiety, ochotniczki wrenki to oni opracowali, wdrożyli  i przekonali do przełożonych do zastosowania zasada gier planszowych.  To co opisał Simon Parkin jest kolejnym dowodem na to, że aby wygrać wojnę potrzeba wielu współgrających i zazębiających się elementów jak: pieniędzy, przewagi technicznej, dobrego planowania no i determinacji i motywacji. W naszej historii tylko te dwa elementy występują często (choć nie zawsze) pozostałe niestety są rzadkością. Druga prawda, to że imperium brytyjskie musiało się nauczyć jak walczyć z III Rzeszą i potrzebowało na to ok.3 lat. Bo nie ma tak jak chcą nasi domorośli stratedzy, że wystarczy wydać rozkaz „do ataku” i już tylko czekać na zwycięstwo. 
10;Genialne, fantastycznie się czyta. Prawdziwe studium władzy. 
9;Jak do niej przysiadłam nie mogłam się oderwać. Skończyłam czytać coś po drugiej nad ranem. Niczego nie żałuję.   Podobało mi się, bardzo mi się podobało. Czuć w tej książce klimat pierwszej części. Co prawda Sophie i Hauru pojawiają się tylko w niektórych momentach, ale mimo to, miło było znów o nich przeczytać i dowiedzieć się jak im się wiedzie.   Książka śledzi losy Chairmain - dziewczyny, która przez całe życie była zamknięta pod kloszem i nagle musi zająć się domem krewnego czarodzieja. Jak nie trudno się domyślić przeradza się to w chaos, który jednak staje się ostatecznie masą życiowych lekcji i szansą na samorozwój.  Właśnie to bardzo mi się podobało w całym cyklu. Główne postaci rozwijały się, poznawały samych siebie i uczyły się, jeżeli tylko spróbują mogą wiele osiągnąć. W pierwszej części mieliśmy Sophie (i drama queen Hauru), w drugiej Abdullaha, a tu mamy Charmain.   Cały cykl stoi na półce i z pewnością powrócę do niego w przyszłości :D 
6;Wiecie, jest czasem tak, że po natłoku bardzo dobrych opinii oczekujemy po książce czegoś absolutnie wyjątkowego. W wyobraźni mamy obraz pasjonującej lektury i nie możemy doczekać się czytania. U mnie było tak w przypadku "Wróć przed zmrokiem" i... odrobinę się rozczarowałam.  Zdaję sobie sprawę, że, bazując na motywie nawiedzonego domu, trudno wymyślić coś odkrywczego. Autorowi po części się to udało, jednak według mnie nie na tyle przekonująco, żebym nie skończyła tej powieści z niedowierzaniem i lekkim niedosytem. Brakowało mi także czegoś więcej w tym wszystkim, może rozwinięcia jakichś wątków (np. psychologicznych), bo mam wrażenie, że zostały potraktowane trochę "po łebkach".  Trzeba jednak przyznać, że duży plus stanowi tutaj klimat. Elementy horroru spełniły swoją rolę, a akcja płynęła wartko do przodu. Szczególnie do gustu przypadło mi także prowadzenie narracji na dwóch zazębiających się płaszczyznach czasowych, to akurat świetny pomysł.  Podsumowując, moim zdaniem to dobry thriller, z którym miło można spędzić czas, ale nie powieść zostająca na długo w pamięci. Być może ja na zbyt dużo się nastawiłam, ale ta książka wśród moich ulubionych miejsca nie zagrzeje.  Zapraszam na mojego bookstagrama: https://www.instagram.com/_naczytalia/. 
5;Ehhh. Tak to jest z marzeniami, czasem lepiej, gdy się nie spełniają. Win, tajemniczy przyjaciel Myrona Bolitara, który wcześniej pokazywał się tylko w migawkach, doczekał wyjścia na pierwszy plan. Czekałam na to, myśląc, że jego postać pochłonie mnie i wciągnie do swojego świata. No niestety. Win w roli głównej stał się zwyczajnym facetem, nawet jego wyszukany smak nie fascynuje.  „Mów mi Win”, to kryminał całkiem ok, w stylu cobenowym, lekko ogranym, ale niestety postać Wina straciła swoją magię.  Co dziwne - „wysłów się” zaczęło mnie drażnić 😉 
7;Wyobraźcie sobie, że osoba, którą kochacie z pewnych względów, nienawidzi świąt. Co zrobicie, aby przywrócić jej wiarę w ten magiczny czas? 🤔  Ja z całego serca starałabym się pokazać, że święta mają w sobie coś pięknego oraz wywołują uśmiech na buzi. ❤️ ** ** ** „Windą do nieba”, to książka, na którą bardzo mocno czekałam. Niestety z racji tego, że miałam wtedy dużo zawirowań, nie doczytałam mejla i jak ona do mnie przyszła, to byłam w szoku, że jest taka cienka. 🙈 Później okazało się, iż to tylko krótkie opowiadanie. 🤭  Większość z Was zapewne zna @corinnemichaels dzięki słynnej serii o braciach Arrowood. Dla mnie autorka poprzednią serią postawiła wysoko poprzeczkę, dlatego w przypadku jej nowej powieści miałam bardzo duże wymagania. Niestety nie zostały one spełnione. 😞  Zacznę od tego, iż dla mnie ta historia była aż przesłodzona i wszystko działo się za szybko. Rozumiem, że jest to tylko opowiadanie, które ma 100 stron, aczkolwiek czytam również antologie, gdzie opowiadania są dużo krótsze a mimo wszystko napisane z jakimś takim sensem. 🥺 Nie czułam tej chemii między bohaterami. A opisane wydarzenia wydawały się nieco mało wiarygodne. 😉 Dodatkowo ta okładka totalnie nie oddaje tego, co znajdziemy w tej książce! Niech Was ona nie zmyli, bo to nie jest tani erotyk, tylko opowiadanie świąteczne. Nie wiem czemu, wydawnictwo zmieniło okładkę na taką kiepską. 😞  Jedyne co mi się tutaj podobało, to współpraca między bohaterami, w sensie takim, że rozumieli się i mimo wszystko wspierali. Ponadto urocze było, to jak bardzo główny bohater starał się, aby wybranka jego serca uwierzyła w magię świąt. ❤️  Reasumując, czegoś mi tutaj zabrakło. Chyba przede wszystkim rozwinięcia, a co więcej miałam wrażenie, że jest to napisane na łapu-capu. 🥺 Według mnie lepiej byłoby schować te zapiski do szuflady i popracować nad nimi, aby koniec końców powstała pełnowymiarowa powieść świąteczna. Wtedy miałaby dużo większy potencjał. 🤷🏽‍♀️ Mam nadzieję, że kolejne powieści autorki bardziej mnie zachwycą. 🤗 
8;Intrygujący debiut!  Akcja toczy się wartko "teraz" i "wtedy" a historia jest opowiedziana przez kilku bohaterów. Poznajemy więc łódzkie osiedle i losy ludzi z nim związanych z kilku punktów widzenia - jest tajemniczo i mrocznie. Polecam! 
5;Z prawdziwą przykrością stwierdzam, że twórczość Agathy Christie zestarzała się bardzo. Jeszcze nie jest urokliwą ramotką (co byłoby plusem), ale już nie ekscytuje.   U mnie ten tom wywołał pobłażliwy uśmieszek przemieszany z ziewnięciami nudy. Poza tym okazuje się, że Agatha była ogromnie schematyczna. Przeczytałam wszystkie jej kryminały (obecnie robię sobie powtórkę) i teraz dopiero zauważam jak z upodobaniem stosowała kalki i cytaty z samej siebie.  Królowa kryminału? Dla mnie już (niestety) nie. Dziś książki Christie można z czystym sumieniem polecać dziesięciolatkom. 
6;To moja pierwsza przygoda z tym autorem. Wiele razy zabierałem się do tej książki. Prosta sprawa okazuje się wcale nie taka prosta. Polecam jako nie trudną lekturę do czytania wieczorami 
9;❗"Najlepsze decyzje w swoim życiu podejmuje się zawsze pod wpływem chwili." "Pocałunki pod jemiołą" to zbiór dziewięciu opowiadań, które łączy jedno: magia świąt Bożego Narodzenia oraz ten jeden pocałunek, który daje szansę na lepszą przyszłość i miłość.  Mamy tutaj młodzieńczą miłość, małżeństwo, które walczy z rutyną, związek, który rozpadł się przez nieporozumienie, śmierć, akcję charytatywną.  Każda historia jest inna, jest magiczna i daje przesłanie. Że tak łatwo nie wolno zrezygnować z uczucia, z nim się nie wygra i przyjdzie ono w najmniej spodziewanym momencie.  Święta to czas pojednań, czas spotkań rodzinnych, czas radości.  ❗"Bo miłość powinna uskrzydlać i pokazywać, że nie ma rzeczy niemożliwych".  Mam kilka swoich perełek, ale tym razem nie wskażę, które pozycje skradł moje serce. Mogę Wam tylko powiedzieć, że każdy znajdzie coś dla siebie i każde z opowiadań jest świetne.  ❗"Jest czas na miłość, jest czas na życie, jest czas na śmierć. Ale czasu nie można zatrzymać, chociaż niekiedy można go nagiąć i oszukać. Tak jak teraz."  Opowiadania, to również szansa na poznanie pióra danego autora, chociaż nie ukrywam, że wolę jednak dłuższe formy.  Dziewięć autorek, które wprowadzi Was w magiczny okres świąt. Jestem pewna, że zapragniecie Bożego Narodzenia szybciej.  Bo przecież miłość nie zna granic,czyż nie?  Całość oceniam 9 ⭐/10. 
5;Bardzo duże nadzieje miałam sięgając po tę lekturę, jednak zawiodłam się mocno. To raczej książka dla znawców historii Hiszpanii, pasjonatów iberystyki. Natłok nazwisk, przeskakiwanie pomiędzy jednym zdarzeniem historycznym a innym sprawiły, że zupełnie nie mogłam się odnaleźć a bardzo się starałam. Wymęczyłam do końca z trudem, ale i tak zbyt wiele nie pamiętam.  To 8 książka, którą przeczytałam w ramach akcji Czytaj.pl 2021 
6;Wojna to temat, który zawsze wzbudza masę emocji i wzruszeń, ale niesamowicie rzadko poruszany jest w książkach dla młodszych czytelników. Być może z powodu ważności i trudności tego wątku, jednak ja wychodzę z założenia, że dzieci to mali dorośli i należy im tłumaczyć wszelkie zawiłości, dostosowując informacje do ich wieku. Z tego względu "Wojna skowronków" wydaje się idealnym tytułem dla młodszej młodzieży - przedstawia wojnę, ale w dość łagodny sposób.  Rzadko zdarza się, abym tak polubiła bohaterów książki (nie wliczając w to ojca Clarry i Petera, który nie zasługuje na miano bycia tatą), którzy kochali się, a przy tym mieli kompletnie inne podejścia do życia. Owa historia płynie dość leniwie, więc początkowo ciężko było mi się w nią gryźć, aż w końcu pochłonęłam ją błyskawicznie. Niemniej nie ukrywam, iż nie zaangażowała mnie tak, jakbym tego oczekiwała, a i rzeczywistość wojenna jest opisana dość delikatnie, co odbiega od prawdziwych wydarzeń. Totalnie to rozumiem i szanuję, bo jednak nie jestem odpowiednim targetem wiekowym tej książki, natomiast jednak gdzieś trochę mi się to gryzło.  "Wojna skowronków" to lektura będąca hołdem dla wszystkich ludzi toczących walkę - zarówno tę na froncie, jak zwykłą, życiową wojnę z wszelakimi przeciwnościami losu. Grunt to wierzyć w siebie, a także mieć oparcie wśród najbliższych. 
10;Polecam tą książkę, która różni się od adaptacji filomwej. Ciekawa do samego końca 
5;Generalnie lubię realizm magiczny, także w polskim wydaniu, ale akurat ta książka nie przemawia do mnie w takim stopniu, jak np. "Prawiek i inne czasy", czy nowele Jana Jakuba Kolskiego 
5;Grobowice to małe miasteczko ukryte gdzieś w gęstym lesie. Trudno do niego trafić, bo GPS w telefonie nie wskazuje do niego drogi. Nie ma tu zasięgu, nie działa internet, a ludzie zachowują się dość dziwnie. Co więcej, jak się okazuje, w mieście grasują demony rodem ze słowiańskich mitów. W rzeczywistość tej nietypowej miejscowości zostaje wrzucona trójka młodych bohaterów, rodzeństwo Sokołów, czyli Anka, Antek i Anastazja, którzy z pewnych względów muszą zamieszkać na pół roku ze swoimi ciotkami.  Sięgnęłam po tę książkę z ciekawości, ze względu na to, że razem z moimi uczniami mieliśmy wziąć udział w spotkaniu autorskim z Pauliną Hendel. To moja pierwsza przygoda z tą pisarką, choć nie jest to pierwsza jej książka, o której słyszałam - o "Żniwiarzu" słyszał bowiem chyba każdy, kto obraca się w książkowym światku. Nie są to może wyżyny literatury, ale jak na młodzieżówkę czytało się to całkiem sprawnie. Akcja płynie wartko, dużo się dzieje, mamy ciekawych bohaterów i dużo mitologii! Nie wszystkie wątki się zgrabnie zamykają, zupełnie niepotrzebny moim zdaniem był motyw walki o stanowisko burmistrza, bo nic nie wnosi do książki, relacje między bohaterami są dość płaskie, a już kwestia rodzicielstwa została potraktowana bardzo obcesowo. Cieszę się jednak, że mamy książki, które pokazują nastolatkom, że mity to nie tylko Zeus i Atena, Grecja i Olimp, a nasze rodzime opowieści też mogą zaciekawić, a Hendel wspaniale o nich opowiada, zarówno w książce, jak i na żywo. 
7;Zwlekałam, odkładałam, wybierałam do czytania coś innego… I zupełnie niepotrzebnie. Ostatecznie zmobilizowana opiniami znajomych i krótką rozmową z Anną-Marią sięgnęłam po „Czerwień”.   Przyznam, że sam początek był trudny. Nie mogłam się przebić przez nieco przytłaczające opisy, szczególnie te dotyczące sędzi Boguckiej i prokuratora Bilskiego. Przełom nastąpił około trzydziestej strony i potem już było z górki.  Bardzo fajnie i wiarygodnie oddane realia Trójmiasta lat dziewięćdziesiątych z opowiastkami w stylu anegdotek odzwierciedlających pewien lokalny koloryt. Podobała mi się wzmianka o McDonalds: wynoszenie serwetek było super :)))  Pełnokrwisty kryminał poprzez brutalne, oddalone od siebie o siedemnaście lat, morderstwa łączący wymiar sprawiedliwości ze środowiskiem trójmiejskiej mafii. A w gruncie rzeczy to wcale nie o to tam chodzi. Okrucieństwo, jak się okazuje, to nie tylko domena mafii. Znowu okazuje się, że sprawcą wszystkiego jest niespełniona miłość. Pewnego schematu nie udało się autorce uniknąć: mordercą zawsze ten, kogo podejrzewa się najmniej. Ja wszystkimi zmysłami czułam, że to właśnie TEN człowiek choć, nie przeczę, współtwórca koszmaru mnie zaskoczył.  Autorka przyłożyła się do pracy i wyszło zupełnie nie byle co.   Z przyjemnością przeczytam kolejne części trylogii.  Aha, zapomniałam jeszcze dodać, że ostatecznie, pomimo początkowej niechęci do tej postaci, polubiłam Bilskiego. 
3;Pomysł byłby naprawdę dobry gdyby nie brak warsztatu autora. Tak jakby w drugim tomie autor postanowił trafić do mało rozgarniętego czytelnika. Książka przegadana , zbyt infantylna , zero subtelności w narracji, autor wykłada nam wszystko na każdym kroku na poziomie przedszkolaka. Moralne rozterki zajmują trzy strony przy czym z góry wiadomo, że wszyscy się ze sobą zgodzą, żenada. A mogło być tak pięknie. 
6;Hmm... przede wszystkim spodziewałem się nieco innej treści, koncentrującej się na relacji historycznej i skutków odkrycia LDS w życiu dr. Hofmanna. Otrzymujemy natomiast misz-masz historii jak doszło do odkrycia tego psychodeliku, opisów przeżyć i wizji wywołanych przez LSD u różnych osób z kręgów naukowych i, nazwijmy je, artystycznych. Do tego dochodzą historie odkrycia innych substancji psychoaktywnych przez Alberta Hofmanna (ależ to zasłużony człowiek!), wymiany listów między nim a wpływowymi osobami, które eksperymentowały z tą substancją, a także trochę filozofii i przemyśleń nad naturą i relacją ludzkiej psychiki ze światem zewnętrznym.  Pozycja wydaje się nieco chaotyczna, ale mimo to polecam osobom zainteresowanym, gdyż szczególnie końcówka daje sporo do myślenia.  Nie jest to instrukcja obsługi psychodelików, czy też książka propagandowa. Dr Hofmann, o którym za wiele się z tej niedługiej książki nie dowiadujemy, nie namawia, ale na pewno ci, którzy chcą się zdecydować na użycie LSD otrzymają tu sporą dawkę wiedzy i materiału do przemyśleń. No ja jestem za :)  P.S. Minusem wydania elektronicznego w polskim tłumaczeniu są pojawiające się niekiedy błędy stylistyczne. Proszę, szanujmy czytelników i czytelniczki, którzy wydają na książki swoje ciężko zarobione pieniądze. 
7;Koniasz to szczególny bohater. Z nim czas upłynie interesująco, szybko i przyjemnie. Wartka akcja, ciekawe przygody i intrygujący klimat to główne atuty tej książki. Serdecznie polecam 
6;Po pierwszym przesłuchaniu nie przypadła mi do gustu. Podjąłem drugą próbę, zapowiada się ciekawie dla fanów fantastyki drobny wstęp do fantasy naukowej 
8;„Książka o przyjaźni” Macieja Marcisz jest książką niezwykłą. O przyjaźni tak naprawdę jest ciężko pisać. Zazwyczaj stanowi wyłącznie tło w różnych innych historiach. Jednak tym razem mamy okazję przeczytać o przyjaźni w pełnej okazałości. To jak zrobił to autor jest niezwykłe.  Jednak, aby nie było tak kolorowo to muszę się wam przyznać, że początkowo historia trójki milenialsów, a zarazem przyjaciół mnie nie zachwyciła. Nie do końca mogła się wczuć w opowiadaną historią, ale strona za stroną wszystko się zmieniało.  Narracja jest dość luźna i przeskakujemy w czasie poznając relację Kasi, Doroty oraz Michała na początku ich znajomości, podczas jej zacieśniania, jaki i już w dorosłym życiu. Bohaterowie należą do tych „z krwi i kości”. Momentami miałam wrażenie jakbym czytała o kimś z sąsiedztwa, bądź kimś kogo dobrze znam. Autor wykazał się świetnym zmysłem obserwacji otoczenia, dlatego problemy bohaterów są realne i tak dobrze nam znane. Całość napisana jest lekkim językiem, który powoduje, że książka jest bardzo przyjemna w odbiorze. Dla niej zarwałam nockę i uważam, że naprawdę było warto.   „Książka o przyjaźni” to książka tak naprawdę dla każdego z nas. Nie tylko pięknie mówi o przyjaźni, ale i o życiu. Jest w niej coś wzruszającego, ale i śmiesznego. Sądzę, że tak naprawdę każdy znajdzie w niej coś dla siebie.  Ja po jej lekturze zastanowiłam się czy przypadkiem ostatnio nie zaniedbałam swoich przyjaciół i postanowiłam to naprawić. Zdecydowanie polecam! 
7;“Żałobnica” Roberta Małeckiego to opowieść Anny, która po śmiertelnym wypadku męża i pasierbicy próbuje poradzić sobie z noszeniem całunu wdowy. Nie pomaga w tym śledztwo dotyczące okoliczności wypadku, rodzina męża domagająca się spadku oraz wyryty niczym tatuaż incydent z przeszłości, który wyłania się z niepamięci w tym samym czasie.  Jestem oczarowana umiejętnościami lingwistycznymi pana Małeckiego, który proces parzenia kawy zamienia w pełną zadumy scenę, który stosuje metafory kwieciste, nie przesadne, który uczucia nazywa w tak niesamowity sposób, że przestajemy oddychać. Fenomenalne prowadzenie narracji. Cały czas miałam poczucie lawirowania między literaturą piękną a thrillerem.  Fabularnie przez większość czasu autor również nie zawodzi. Zakończenie trochę zwyczajne, wyraźnie odstające od reszty historii, lecz droga do niego prowadząca jest tak angażująca, że nie czułam bolesnego rozczarowania. Finał z większym hukiem byłby jednak idealnie dopasowany do “Żałobnicy”.  Z powieścią zapoznałam się w formie audiobooka w ramach promocji @czytaj_pl. Anna Dereszowska w roli lektorki wypadła fenomenalnie. Piękne zdania wraz z jej głosem budowały tak niesamowite wrażenie, że nie byłam w stanie oderwać się od słuchania.  Zdecydowanie podczas grudniowego polowania w bibliotece wyszukam kolejnych pozycji autora, zaś panią Dereszowską przytulam do serduszka jako jak na razie moją ulubioną lektorkę. Cudowny duet, ciekawe doświadczenie i zdecydowanie udane podróżowanie od pracy do domu.  LINK DO IG: https://www.instagram.com/p/CWbMcNhgd4k/ 
8;świetna i wciągająca historia, czyta się w mig, polecam 
8;Uwielbiam Stephena Kinga. A w tej książce mistrz naprawdę pokazał cały swój kunszt. Jest akcja, która wciąga jak najlepszy odkurzacz. Są też mega emocje i czasami aż mnie nosiło, dlaczego główny bohater detektyw Hodges pakuje się w coraz bardziej zagmatwaną i coraz niebezpieczniejszą historię. Autor idealnie buduje narracje, podnosi ciśnienie i powoduje, że nie ma takiej pory dnia i nocy, która zmusiłaby czytelnia do odejścia od książki. 
8;Dobrze poprowadzona historia.Dobrze się czyta i chce się więcej i więcej…Zasiadam do drugiego tomu. 
3;Lol, powiedzcie mi, że autorka ma 15 lat! Czegoś tak słabego dawno nie czytałam. Sztywne dialogi, nienaturalnie zachowujące się postaci, ciągłe powtórzenia (wiecie ile razy bohaterowie przewracają oczami na 300 stronach powieści? 32 razy! Czyli odliczając przepisy kulinarne na końcu, robią to co 8 stron...), irytujące suchary o klopsikach... Autorka nie potrafi tworzyć postaci, które byłyby żywe, trójwymiarowe i budziły sympatię czytelnika, więc wali mu w twarz kartonowymi bohaterami. I na tym nie koniec: czy tylko ja zauważyłam, że fabuła przez pół książki bardzo pokrywa się z "Poczekajką" Katarzyny Michalak? (nawet początek, który wybiega w przód z akcją, jest ten sam). Brr, nigdy więcej tego paskudztwa. A tak lubię Szczawno... 
6;Jak w przypadku Sagi Sigrun - warsztat dobry, czyta się lekko.  Postać Halderd w porównaniu do Sigrun jest z pewnością o wiele bardziej wyrazistsza. Nie irytuje swoją słodkością, naiwnością i nie tak od razu jest przez wszystkich uwielbiana. Jej życie nie było usłane różami, a dzięki swojej bystrości była w stanie wypracować sobie szacunek i poważanie wśród poddanych i wojowników. Była lepszym jarlem, a jej otwarty umysł - jak i kontakty z jedną postacią - pozwoliły na przygotowanie się na wydarzenia, które miały nadejść. Tym razem prędzej można by narzekać na rozciągnięcie wątku, ale zdecydowanie na plus jest to, że teraz autorka nie opisywała każdej sceny seksu z namaszczeniem co parę rozdziałów, jak to miało miejsce w poprzednim tomie. Wspomniane zostało, a jeśli już były opisy - nie były one nużące, a bardziej informujące, że coś miało miejsce.  Niekiedy jednak kochliwość postaci była dość... ciężka to trudno tak to nazwać, ale w niektórych momentach można by uznać, że po prostu było to zbędne, choć z perspektywy głównej bohaterki - w jakimś stopniu zrozumiałe.  Nie zmienia to jednak tego, że ambicja Halderd pozwoliła jej na solidne lata władania ziemią i bycia akceptowaną przez innych, traktowaną na równi jak pozostałych jarlów.  Lepsze od poprzedniej części, to na pewno. 
9;Świetny zbiór opowiadań. Bardzo polecam, jeżeli, że tak to ujmę, macie smaka na coś krótkiego, albo potrzebujecie przerwy od mocniejszych książek.   Ten konkretny zbiór opowiadań wyróżnia się na tle innych prac Christie, bo prócz zwrotów akcji i wglądu w ludzką psychikę, wiele z nich przyprószonych jest nutką nadnaturalności.  Trudno mi wybrać najlepsze opowiadanie, każde z nich miało coś ciekawego do zaoferowania - hipnoza, osobowość wieloraka, reinkarnacja, intuicja, magia (?) - każdy na spokojnie znajdzie w tym wydaniu temat dla siebie. 
8;(…) „Twoje blizny są jak jeden z obrazów wiszących w galerii sztuki nowoczesnej. Niektórzy ludzie widzą jedynie czarną kropkę na białym tle, podczas gdy inni dostrzegają idealną kompozycję”  Brett King wiódł życie, którego pragnął każdy człowiek. Miał wszystko, wygląd jak z żurnala, górę pieniędzy, władze i idealną rodzinę. Jednak w jednej chwili to wszystko runęło jak domek z kart. Mężczyzna zostaje oszpecony w wyniku wypadku jakiego doznał. Z towarzyskiego mężczyzny staje się pustelnikiem. Odsuwa od siebie wszystkich wokół łącznie z synem, który z biegiem czasu zaczyna się go panicznie bać.   Charlotte Conrad pracuje jako opiekunka do dzieci. Uwielbia swoją pracę, bo dzięki niej czuje się spełniona. Kiedy zostaje zatrudniona w posiadłości Państwa King poznaje małego chłopca, którym ma się opiekować. Zackary od początku wydaje jej się zbytnio wycofany jak na swoj wiek. To co kobieta odkrywa sprawia, że jej misją staje się pomoc chłopcu za wszelką cenę.  Kobieta nie ma pojęcia, że pomaga nie tylko pięciolatkowi, ale i jego ojcu.   „Piękne blizny” to współczesna opowieść o pięknej i bestii. Momentami książka jest oderwana od rzeczywistości jednak wcale mi to nie przeszkadzało, a wręcz przeciwnie. Nie każda książka musi odzwierciedlać prawdziwe zachowania ludzi. Czyż nie po to czytamy, aby oderwać się od trudów życia codziennego? Mnie ta książka bardzo się podobała i serdecznie Was zachęcam do lektury. 
2;W kwietniu na moim Instagramie ogłosiłam #miesiączczarnobylem, dodając posty ukazujące przekrój literatury związanej z tym tematem. Pewnie Was dziwi taki wstęp, zważywszy że opinię dodaję w listopadzie... Ale to dlatego, że przez tą książkę po prostu nie byłam w stanie przebrnąć. Przegadana, przesadzona, odrealniona. Brak akcji, nuuuuda. Rozumiem, co autorka chciała przekazać, ale zrobiła to w tak "niejadalnej" formie, że utonęło w ogólnym słowotoku. Książka przeleżała miesiące w toalecie, bo nawet tam nie miałam ochoty po nią sięgać, etykieta domestosa wydawała się bardziej pociągająca :) W końcu dobrnęłam, przerzuciłam ostatnią stronę i odłożyłam na półkę z książkami w temacie. Na pewno do niej nie wrócę. 
6;Kiedyś czytałem, ale dużo nie pamiętam. Muszę powtórzyć. 
9;Co za cudownie świąteczna historia! Co za klimat! Co za przesympatyczni, niedający się w sobie nie zakochać, bohaterowie! Uwielbiam! 
8;Adrian Bednarek skomentował moje zdjęcie na Instagramie, oznajmiając, że czas na ostrą jazdę! Znając doskonale pióro autora, zdawałam sobie sprawę, że będzie mrocznie, niebezpiecznie i nie do końca normalnie, ale szczerze mówiąc nie takich cudów się spodziewałam. Moje zwoje mózgowe dostały zwarcia i wywaliło mi korki. Serio!  Mamy tu historię młodego chłopaka, który zostaje porwany i przetrzymywany w starej zatęchłej piwnicy przez wiele lat. Koniec końców Patrykowi udaje się wydostać i krok po kroku wraca do normalności. Ale zanim to nastąpi, mężczyzna planuje długą i bolesną vendettę na swoim oprawcy.  Mamy tu do czynienia z opowieścią emocjonującą, pędzącą z fabułą na łeb i na szyję. Historią dobrze doprawioną licznymi retrospekcjami, ale też przemyśleniami bohaterów, którzy w kulminacyjnych momentach mają totalny bałagan w głowach, ale to w ostateczności może doprowadzić do finiszu ich problemów.  Jak to u Bednarka bywa, mnóstwo tu scen brutalnych i obrzydliwych. Autor nie stroni od przerażających opisów zbrodni, gwałtów na nastoletnich dziewczętach czy destrukcyjnym wpływie samotności na człowieka. On nie bawi się w literackie zabiegi, które złagodziłyby nieco przekaz. Nie. Pisze rzeczowo, czasem przerażająco i obrazoburczo, ale bez fałszywego wygładzania treści. Ten zabieg może odrzucać, ale może też przysporzyć mu wielbicieli, bo w pewnych sytuacjach lepiej mówić wprost niźli krążyć wokół sprawy jak sęp.  To dość mocna powieść sensacyjna, która szokuje nie tylko historią, ale też sposobem w jaki została przekazana. Czyta się ją błyskawicznie i z sercem w gardle, bo trudno przez tę historię przejść z lekkością. Polecam gorąco! 
10;Równo trzy dni zajęło mi przeczytanie 607 stron najnowszej książki Johna Grishama – Czas łaski. To mój ulubiony gatunek, thriller prawniczy z niesamowitym Jake Brigance, którego już znamy z Czas zabijania i Czas zapłaty. Długo nam autor kazał czekać na kolejne zmagania na sali rozpraw Jake. Ale zdecydowanie warto było.  W rodzinnym mieście naszego ulubionego prawnika dochodzi do zabójstwa. Wydaje się że wszystko jest jasne. Szesnastolatek Drew Gamble zabija pijanego kochanka matki, który piastował stanowisko zastępcy szeryfa. W hrabstwie gdzie kara śmierci jest dozwolona, emocje sięgają zenitu. Mieszkańcy chcą sprawiedliwości i ukarania sprawcy. Sędzia Noose ma wielki problem, nikt nie chce bronić zabójcy.  „ - Więc co się liczy? - Bycie nieustraszonym, nieobawianie się niepopularnych spraw, zaciekła walka w imieniu słabych ludzi, których nikt nie chroni. Kiedy zyskasz reputację prawnika, który jest gotów z każdym, rządem, korporacjami, władzą twoje usługi będą rozchwytywane. Musisz osiągnąć poziom pewności siebie, który pozwoli ci wchodzić do dali rozpraw bez leku przed jakimkolwiek sędzią, prokuratorem czy adwokatem z wielkiej kancelarii i nie myśleć o tym co mogą o tobie powiedzieć ludzie.  Kolejny miniwykład, który Jake słyszał setki razy.  - Nie odsyłam zbyt wielu klientów z kwitkiem, Lucien.  - Czyżby? Nie chciałeś przyjąć sprawy Gamble’a i próbowałeś za wszelką cenę się jej pozbyć. Pamiętam, jak marudziłeś, kiedy Noose cię w to cię w to wciągnął. Wszyscy inni w mieście pochowali się w swoich norach, a ty byłeś wkurzony, bo nie udało ci się uwolnić. Właśnie o takich sprawach mówię, Jake. W takiej sytuacji prawdziwy adwokat wychodzi z szeregu i mówi „Do diabła z tym, co szepczą ludzie”, i wkracza do sali rozpraw, dumny, że będzie bronił klienta, któremu nikt inny nie chciał pomoc.” Jake nie chciał prowadzić tej sprawy, ale nie potrafił odmówić chłopcu który potrzebował jego pomocy. Prawnik ryzykuję swoją karierę, jest na skraju bankructwa, mieszkańcy go nienawidzą ale dzielnie walczy z systemem.  John Grisham wrócił w wielkim stylu. Akcja jest dynamiczna, a historia przedstawiona jest szokująca i nie można się od niej oderwać. Czytając targało mną wiele emocji. Trzymałam kciuki za powodzenie i sprawną obronę. Myślę że nie muszę więcej pisać. Kto zna Johna Grishama i jego thrillery prawnicze wie że nie będzie to stracony czas. A zakończenie jest po prostu mistrzowskie.  Za egzemplarz recenzyjny dziękuję Wydawnictwu Albatros. Zdecydowanie polecam i zapraszam na stronę Wydawnictwa: https://www.wydawnictwoalbatros.com/  Wydawnictwo: Albatros  Tłumaczenie: Robert Waliś  Ilość stron: 607 Data premiery: 13 października 2021 
8;Ciekawa opowieść trzymająca do końca w napięciu. Jak to zwykle u Mroza zakończenie niespodziewane. 
9;Bardzo solidny fundament pod przyszły rozwój w dziedzinie finansów. W przystępny sposób wytłumaczone instrumenty finansowe. Przystępnie ukazane wady i zalety różnych rozwiązań.  Autor nie uważa siebie za wszechwiedzącego guru i nie obiecuje, że po przeczytaniu jego książki od razu zostaniemy milionerami, a to wcale nie jest oczywiste i powszechne podejście. Polecam! 
7;Książka dobra, ale bez porównania z filmem który ogromnie mnie poruszył. Myślę,że ta pozycja nie zrobiła na mnie większego wrażenia, ponieważ była za krótka. Jest odzwierciedleniem filmu 1:1, zabrakło większej ilości opisów np. wyglądu bohaterów, trudno byłoby mi sobie wyobrazić postaci, gdybym nie miała przed oczami aktorów z filmu. Sama historia bardzo ciekawa, uroczy wątek miłosny jednego z bohaterów, ale też wiele cierpienia związanego z nieprawidłowymi relacjami na linii rodzic - dziecko. Takich nauczycieli jak Keating powinno być więcej, jednak np. w polskiej edukacji innowacyjność dalej często nie jest pozytywnie postrzegana przez rodziców czy dyrekcję. Wracając do książki - to lektura idealna do przeczytania w jedno popołudnie. 
5;Kolejna słaba książka P. Kościelnego. Poza rewelacyjnym Zwierzem książki p.Kościelnego są jak filmy Vegi - płytkie, z szybką akcją i nic z nich nie wynika. Więcej prób nie podejmuję. 
9;„Mroczna Gra” jest drugim tomem serii Mroczne Pożądanie od Lindy Malczewskiej. Już po przeczytaniu „Gry Pozorów” czekałam z niecierpliwością na dalsze losy bohaterów. I oto jest. Pełna emocji i uczuć kontynuacja.  Elena po tym jak została porwana musi poradzić sobie w nową rzeczywistością w której przyszło jej teraz żyć. Porywacz nie ma żadnych skrupułów i zrobi wszystko aby spełnić swój plan. Kobieta musi zacząć walczyć o swoją wolność. Mimo wszystko sytuacja w której się znalazła jest ciężka i sprawia, że Elena czuje się coraz gorzej jeśli chodzi o psychikę. Natomiast Logan za wszelką cenę chce odzyskać ukochaną. Obserwuje zachowanie porywacza, buzuje w nim złość i gniew. Za wszelką cenę chce odzyskać ukochaną. Lecz czy Elena będzie wstanie wybaczyć te wszystkie kłamstwa, które zaserwował jej mężczyzna? Zraniona kobieta zawsze szuka pocieszenia w innym miejscu..  Na samym początku muszę Wam przyznać, że cała fabuła była dla mnie tajemnicą. Nie wiedziałam w jakim kierunku autorka będzie chciała poprowadzić fabułę. A to co znalazło się w środku, było dla mnie ogromną niespodzianką. Autorka zaskoczyła mnie już w pierwszym rozdziale, i uwaga moje zaskoczenie trwało do samego końca. Rzadko spotyka się tak dobrą książkę, która nie jest banalna i przewidywalna na każdym kroku.  Jednym z moich ulubionych wątków w tej części był wątek psychopatycznego oprawcy kobiety. W skrupulatny sposób zostały opisane przeżycia bohaterki jak i sama przeszłość i motywy porywacza. Elena podczas przebywania w zamknięciu przeżywała okropne rzeczy, które odcisnęły piętno na jej dalszym życiu. Nie potrafi już ona zaufać przez co jej relacje z Loganem będą bardzo utrudnione. I w tym miejscu muszę przyznać, że to wywołało na mnie ogromne wrażenie, ponieważ wiele scen było bardzo emocjonalnych, przez co ciągle przeżywałam inne emocje.  Logan zdaje sobie sprawę, że nawet jeśli odzyska ukochaną to będzie musiał włożyć dużo pracy aby ta ponownie mu zaufała (i bardzo dobrze! niech się spina). Uwielbiam rozdziały pisane z perspektywy mężczyzny. Mogliśmy wtedy poczuć jego ból i rozgoryczenie, które osobiście łamały mi serce. Mimo wszystko muszę podkreślić, że oczywiste jest to, że jestem #TeamLogan.   Jedyne to czego mi brakowało w tej części to rozmowy pomiędzy Loganem i Eleną. Gołym okiem widać, że ta dwójka oddaliła się od siebie. Jednak to część fabuły i w stu procentach rozumiem i szanuję to w jakim kierunku zmierza cała akcja tej historii. Jeśli natomiast chodzi o zakończenie to muszę się przyznać, że jestem w wielkim szoku. Spodziewałam się naprawdę wiele, ale w żadnym wypadku nie spodziewałam się tego co zafundowała nam autorka. Mimo iż, to tylko słowa to jednak sprawiły one że autorka zakończyła książkę z przytupem.   „Mroczna Gra” z pewnością należy do moich ulubionych książek, które przeczytałam w tym roku. Pełna zwrotów akcji i ciągłych zaskoczeń, którą jestem w stanie polecić każdemu. Autorka zadbała o to aby wszystkie wątki tworzyły spójną całość, która w rezultacie skradła moje serce. Nie mogę się już doczekać trzeciej części. ( 3 część potrzebna na cito!) 
6;Kontynuacja przygód Seweryna i Burzy. Mniejsza ocena za tematykę wojenna przedstawioną w mało przystępny sposób... Długą ciągnie się od połowy książki, jedyne na co czekam to dalsze losy Burzy. Jak to zwykle u Mroza dal sobie furtkę na nową cześć 
8;Jako że jestem miłośniczką kuchni włoskiej, nie mogłam wobec tej pozycji przejść obojętnie.   Książka jest bardzo porządnie wydana. Przepisy są na tyle szczegółowe, że można na ich podstawie, rzeczywiście wyczarować coś pysznego.   Polecam. 
6;Podciągam jedną gwiazdkę za piękne wydanie. Książka cieszy oczy, ale jeśli chodzi o treść i samą historię, to jedna z tych opowieści typowo dla dzieci. Czytałam niedawno dwie też niby dla najmłodszych, ale miałam przy tym nieziemską przyjemność. Ta w ogóle do mnie nie trafiła, niemniej nie skreślam. W końcu nie jestem targetem - i mocno to odczułam ;) 
1;Książka jest okropna. Nie da się czytać przez tak nierealistyczne relacje. Prognoza śmierci dzwoni do co drugiej osoby praktycznie. Miłość w dwie godziny 
7;Polecam dzieciom i rodzicom - tak jak i pierwszy tom. Świetnie napisana książka. 
8;Przeczytałam obie części ŚLADÓW jedną po drugiej i muszę zdecydowanie przyznać, że pani Katarzyna Kielecka jako autorka powieści sensacyjnych, pełnych akcji i polotu ogromnie mi odpowiada. Świetnie mi się czytało oba tomy.  Pierwszy kończący się taką sytuacją, że gdybym w domu nie miała drugiego to na pewno czuła bym ogromną frustrację.  Bohaterów całości znałam już z wcześniejszych powieści autorki. Tutaj jednak pojawiają się nowe postaci, czasem marginalne, ale wszyscy odgrywają w całej historii znaczącą rolę.  Poznać dobrą powieść po emocjach, które wzbudzą! i tu nie da się ukryć, że wydarzenia w obu częściach pędzą niesamowicie, do tego dochodzą znakomite dialogi, za które uwielbiam autorkę, bo są pełne humoru i świetnych ripost.  Całość polecam ogromnie, bo czyta się świetnie i nie da się odłożyć do ostatniej strony. 
8;Przeczytałam obie części ŚLADÓW jedną po drugiej i muszę zdecydowanie przyznać, że pani Katarzyna Kielecka jako autorka powieści sensacyjnych, pełnych akcji i polotu ogromnie mi odpowiada. Świetnie mi się czytało oba tomy.  Pierwszy kończący się taką sytuacją, że gdybym w domu nie miała drugiego to na pewno czuła bym ogromną frustrację.  Bohaterów całości znałam już z wcześniejszych powieści autorki. Tutaj jednak pojawiają się nowe postaci, czasem marginalne, ale wszyscy odgrywają w całej historii znaczącą rolę.  Poznać dobrą powieść po emocjach, które wzbudzą! i tu nie da się ukryć, że wydarzenia w obu częściach pędzą niesamowicie, do tego dochodzą znakomite dialogi, za które uwielbiam autorkę, bo są pełne humoru i świetnych ripost.  Całość polecam ogromnie, bo czyta się świetnie i nie da się odłożyć do ostatniej strony. 
8;Świetny reportaż o branży pogrzebowej. Czyta się przyjemnie i szybko, a poruszone kwestie są dobre; nie raz i nie dwa zastanawiałam się nad tym, jak można przeprowadzić rozmowę, jak można rozpocząć dyskusję. Tak samo zastanawiałam się, po czym rozpoznać dobry zakład pogrzebowy. Zdziwiła mnie informacja o stanie prawnym usług pogrzebowych, tak samo o możliwościach pochówku. Jest to pozycja, która - jak sama autorka zaznaczyła - ma naprowadzić, poprzez niedosyt wzbudzić zainteresowanie i chęć szukania informacji dalej, na własną rękę. I z pewnością jej się to udało, jako że pozycja pozostawia nadal wiele pytań, na które trzeba odpowiedzieć sobie samemu. Przy okazji można dowiedzieć się o zawodach, które poza Polską są już na porządku dziennym, a u nas albo dopiero to kiełkuje, albo ma naprawdę niewielu przedstawicieli. 
8;To moja pierwsze przygoda z tą autorką. Bardzo polecam ciekawa i wciągająca opowieść. Z zakończeniem nie tak oczywistym 
8;Książka jest napisana naprawdę świetnie. Autorka poświęciła ładnych parę lat na napisanie tego dzieła i to czuć. Jest dopracowana; język, wykreowany świat i bohaterowie - wszystko ze sobą pięknie gra. Momentami może się dłużyć, akcja jest poprowadzona niespiesznie, ale moim zdaniem warto sięgnąć po tę pozycję. 
5;Przeczytawszy kilka pierwszych rozdziałów, pomyślałam "co za chłam". Ale dałam szansę sobie i tej książce. Później zrobiło się delikatnie lepiej. Fabuła dość dziwna, co sprawia że jesteśmy trochę zaciekawieni. Dużo niejasności w wypowiedzi Hawka. Czy każdy facet w takich powieściach musi być taki tajemniczy? Akcja trochę chaotyczna, tu jakieś porwanie, ustawki, strzelaniny... A pomiędzy spełnianie marzeń. Myślę, że spokojnie autorka mogła uciąć kilka wątków, bo książka tylko się przez to dłużyła. Przeczytane, ocenione. 
8;Nie wiedziałam, czego się spodziewać. Tym bardziej że wcześniej nigdy nie czytałam po angielsku. Postać Tylera Oakley jest mi znana od wielu lat. Kiedyś byłam stałą widzką jego kanału, ale tutaj poznajemy go od trochę bardziej prywatnej strony. Może to zabrzmi dziwnie, ale miałam wrażenie jakbym mimo wszystko oglądała to na filmiku. Co prawda nie słyszałam cały czas jego głosu w głowie, ale ten styl opowiadania i humor są nie do podrobienia. Szczerze mówiąc wątpiłam czy ta książka mi się spodoba - po prostu książka youtubera, jakich w ostatnich latach wiele na rynku i po jakie nie sięgam - chciałam tylko spróbować swoich sił w czytaniu po angielsku. Traktowałam ją jak eksperyment i w lekturze szukałam odpowiedzi na jedno pytanie - czy to dla mnie? Wystarczyło natomiast kilka pierwszych stron, by przypomniało mi się, jak lubiłam oglądać filmiki Tylera, jak często poprawiały mi humor i szybko znałam już odpowiedź. Znajomość twórczości Tylera czy samej jego osoby raczej nie jest konieczna, by dobrze się bawić podczas czytania, ale z pewnością dodaje tej całej przygodzie pewnego uroku, "czegoś" więcej, co jest trudne do opisania. To była o wiele bardziej melancholijna lektura niż mogłam się spodziewać.  Sprawił, że się śmiałam, ale też niejednokrotnie się wzruszyłam. Eseje, w których oprowadza nas po swoich wspomnieniach są pełne przeróżnych emocji. Jest szczery, opowiadając o swoim dzieciństwie i czasem dysfunkcyjnej rodzinie, zaburzeniach odżywiania, pierwszych miłościach i złamanych sercach oraz szalonych przygodach z One Direction, Michelle Obama czy ogólniej czerwonym dywanem w tle. Eseje są ciekawe, dobrze napisane, nieoceniające i nawet inspirujące. Możecie być pewni, że po postawieniu tutaj ostatniej kropki przełączam na kartę Youtube z odpalonym jednym z jego filmików! 
6;Warsztat pisarski: 9/10 Tworzenie napięcia/zainteresowania: 5/10 Skłanianie do refleksji: 5/10  Książka pisana sprawnym, zabawnym językiem. Przeplatanie się wielu historii związanych ze sobą jedynie działaniem diabłów powodowało, że gubiłam się w treści a w szczególności w nazwiskach licznych bohaterów. Cóż, nie każdy ma czas przeczytać książkę w przeciągu tygodnia. Dobra książka ale chyba jednak nie rozumiem tych zachwytów. 
10;Książka, w której na każdej stronie spotykasz się z pięknem i tajemnicą. Pięknem stworzenia, pięknem Bożego geniuszu, pięknem relacji, pięknem powrotów, pięknem nadziei, pięknem życia i tajemnicą jaka całe to piękno przenika i wypełnia. 
9;Ostatnio poszukiwałam dobrego kryminału albo thrillera psychologicznego więc weszłam na stronę biblioteki i zaciekawił mnie ten oto tytuł. Jest on krótki, ale jaki krwawy. Z tego, co pamiętam to nie miałam styczności z książkami Pani Diany więc czemu nie, poszłam i wypożyczyłam. Ja śmiało mogę zaklasyfikować tę książkę do kryminału albo thrillera psychologicznego, bo taka naprawdę jest ta książka. Pierwszy plus to stworzenie postaci, co do których niewinności do końca nie jesteśmy pewni, z mnóstwem tajemnic szczętnie skrywanych, każda z nich mogła zabić, bo miała ku temu powody. Drugi plus krótkie rozdziały, ja lubię takie one ułatwiają czytanie. Trzeci plus pomysł na fabułę z życia wzięty, każdy z nas mógłby trafić na Psychopatę. Czwarty przeplatanie wydarzeń przeszłych z teraźniejszymi to ułatwia zrozumienie wszelkich niedomówień. Piąty i najważniejszy zakończenie wbijające w fotel i zostawiające tę oto książkę na długo w naszej pamięci. Podczas czytania wyszły, że mnie wszelkie emocje a na końcu dopadła mnie złość, że przecież to wszystko nie tak powinno się potoczyć. Zachęcam Was do przeczytania tej oto książki, bo jest ona tego warta.  Marcel to znany lekarz, mąż i ojciec, po powrocie z konferencji znajduje swoją żonę w łóżku z nożem w sercu. To on staje się podejrzanym, gdyż nie mówi policji całej prawdy, wiele elementów można by było wykorzystać przeciw niemu. Co wiemy o jego żonie? Wcale nie była taka święta jakby się mogło wydawać, jednak czy faktycznie zasłużyła na śmierć? 
7;Krystynę Mirek jako pisarkę książek poznałam w zupełnie innej „wersji” czytelniczej, jako autorkę ciepłych powieści obyczajowych, trochę romantycznych, trochę lirycznych z dominującym optymizmem. Kiedy usłyszałam, że napisała thriller kryminalny to nie ukrywam, że bardzo zainteresowałam się tym nowym wyzwaniem.  Pierwszą część, czyli Blizny przeszłości dosłownie pochłonęłam, a zakończenie sprawiło, że z niecierpliwością czekałam na kontynuację.  W tej książce towarzyszymy Majce w kolejnych krokach jakie dziewczyna stawia, aby odkryć tajemnicę przeszłości dotyczącą śmierci jej ojca, znanego i cenionego w miejscowości policjanta. Czy jednak ojciec dziewczyny był tak nieskazitelny, jak pamiętała i za jakiego uważali go mieszkańcy miasteczka? Niestety coraz częściej pojawiające się w bolesnych wspomnieniach obrazy pokazują małżeństwo rodziców dziewczyny jako ognisko zła, nienawiści i przemocy. Co takiego wydarzyło się w życiu dziecka, że wspomnienia stają sią koszmarem? Jakby oliwy do ognia dolewa burmistrz, osoba wszechwładna, której boi się większa część mieszkańców, a który zaczyna na dziewczynie wywierać presję grożąc konsekwencjami nie tylko dotyczącymi jej, ale również osób z bliższego i dalszego otoczenia dziewczyny. Burmistrz okazuje się człowiekiem złym, ale wyraźnie daje do zrozumienia, że w przeszłości wiele łączyło go z zamordowanym ojcem dziewczyny. Byli przyjaciółmi, wspólnikami czy wrogami? Autorka porusza w swojej powieści wiele ważnych i poważnych wątków przedstawiając je jednak w taki sposób, że optymizm staje się pomocnym doradcą.  Między innymi mamy tutaj przemoc w rodzinie pokazaną zarówno od strony znęcania się fizycznego jak i psychicznego. Zastraszanie najbliższych i czerpanie z tego wyjątkowej satysfakcji, ale jak się bardzo chce to wszystko można pokonać, bo siła strachu i siła miłości są prawie tak samo mocne. Niestety tak niewiele trzeba, aby człowiek stoczył się na dno życia i aby wydostać się na powierzchnię, potrzebował nie tyle silnej woli, co pomocnej dłoni. Tylko, że niektórzy tej dłoni nie mieli zamiaru chwytać. Fabuła jest tak skonstruowana, że trudno jest się od niej oderwać. Między wątki współczesne odnoszące się do determinacji jaką ma w sobie młoda kobieta wstawione zostały wątki dotyczące przeszłości, wiele wyjaśniające i prowadzące do zrozumienia kto i dlaczego zachował się tak a nie inaczej.  Nie chcę tutaj spoilerować, ale myślę, że to całkiem ciekawy zabieg, takie połączenie opisu dawnych tajemnic z tym co dzieje się obecnie.  Autorka wymyśliła intrygę kryminalną w którą wplotła zarówno dramatyczne wątki obyczajowe jak i psychologiczne. Tak ułożyła wszystko, że wyszedł z tego doskonały thriller kryminalny, który czyta się na przysłowiowym wdechu.  Jeżeli jeszcze nie mieliście okazji poznać tej autorki z nowej strony, to serdecznie polecam. Myślę, że nikogo nie zawiodą powieści z serii BLIZNY PRZESZŁOŚCI. Cieszę się, że autorka nie pozwoliła sobie na zaszufladkowanie się tylko w jednym gatunku literackim i widać świetnie poradziła sobie w innym. 
7;"Miłość wymaga odwagi, bo strach paraliżuje i gubi; wymaga prawdy, bo z lęku płynie kłamstwo, które rozświetla wszystko negatywnie, złośliwie, potrafi niszczyć wrażliwość na innych. Tak bardzo pragniemy miłości, a tak bardzo ją niszczymy. Dlaczego? Dzieje się tak, gdy nie zauważamy, że nie jest ona dodatkiem do życia, ale jego treścią."  Szpital. Miejsce, w którym przeplatają się ludzkie tragedie i dramaty, a z drugiej chwile pełne radości i szczęścia. Gdzie kroczy empatia i współczucie, ale i wkrada się niezliczona biurokracja napędzana brakiem zrozumienia. Gdzie czlowieczeństwo, każdego dnia, wystawiane jest na próbę. W takich okolicznościach, z różną kondycją psychiczną i naleciałościami doświadczeń, myślimy nie tylko o pacjentach, ale i o tych, którzy w szpitalach pracują: lekarze, pielęgniarki, położne... Oni wszyscy ewidentnie kojarzą się z tym miejscem, identyfikują je. A czy pomyśleliście, że jest jeszcze ktoś? Ktoś kto obok lekarzy ciała nazywany jest lekarzem duszy?  "Każdy ksiądz ma jakąś posługę. Bywają proboszczowie, duszpasterze, misjonarze i... kapelani. Ta ostatnia funkcja podczas rozmów bywa raczej pomijana, niestety także wśród duchowieństwa. Wielu uważa, że szpital to placówka w sam raz dla księdza, który jest już emerytem albo ma jakiś problem. Innymi słowy, jest to "ostatnia posługa księdza", która nie wymaga już niczego oprócz dyspozycyjności. Młodzi nie garną się do szpitali. Gdy pytamy kleryków w seminarium, kto chciałby tam pracować, najczęściej zapada głucha cisza."  No właśnie.  Zapada cisza i wśród nas, gdy przypominamy sobie, że jest ktoś taki jak kapelan w szpitalu. Ze to ten, który przychodzi z namaszczeniem chorych; że to ten, który odprowadza człowieka na drugą stronę; że to ten, który codziennie spowiada, modli się nad chorymi, albo po prostu szepnie słowo czy wesprze samą obecnością; że to ten, który odprawia Msze w kaplicy szpitalnej. I zapada cisza, gdy zastanawiamy się, czy w szpitalu potrzebny jest w ogóle jeszcze ktoś taki? W tym naszym nowoczesnym świecie, gdzie zdobycze nauki potrafią poradzić sobie z niemal każdą jednostką chorobową. Gdzie obok światowej aparatury, oświeceniowej myśli, pojawia się on, kapelan, niemal relikt przeszłości, przypominając nam, że człowiek to nie tylko ciało, ale i duch oraz dusza; i że z równie należytą uwagą leczyć trzeba ciało, ale i duchowe wnętrze.  "Dzisiaj jesteśmy już chyba troszeczkę 'zarażeni' specjalizacją i to wkrada się również w posługę kapłańską. Mamy setki specjalistów: od duchowości, spowiedzi, rekolekcji, ewangelizacji, ekumenizmu... I tak dzielimy człowieka na różne części, podczas gdy chodzi o to, by zająć się człowiekiem w pełni. Oczywiście to dotyczy również lekarzy. Pacjenci bardzo cierpią, gdy prowadzający lekarz nie spotyka się z nimi codziennie, tylko za każdym razem pojawia sie ktoś inny. Chory jest przekazywany z rąk do rąk, od specjalisty do specjalisty... Myślę, że takie szpitalne chodzenie 'od Annasza do Kajfasza' mnie również wyprowadzałoby z równowagi."  A aby poznać bliżej posługę tych jednych z rozsianych po całym świecie Bożych sług, z pomocą przychodzi nowość pt. UTRACENI. ZAPISKI KAPELANA SZPITALNEGO O.Marka Donaja OSA, która stanowi próbę spisania jego przemyśleń i doświadczeń podczas wieloletniej pracy w krakowskim szpitalu. Mnie ta niewielka książeczka pozwoliła przypomnieć sobie o wielu prostych, często zapomnianych, a przecież tak znaczących sprawach. 
7;Do czytania "Cienia utraconego świata" napędzała mnie głównie fabuła - pełna tajemniczych wątków, niepewnych ludzkich motywów postępowania oraz licznych niespodzianek. I chociaż zdarzały się pewne przestoje, a w dialogach niekiedy pojawiało się zbyt wiele zbędnych wyjaśnień (właściwie to chyba połowa dialogów polega na tym, że ktoś coś komuś tłumaczy), cały czas interesowało mnie jak to się wszystko skończy.  Poza historią, nieco się jednak zawiodłem. Autor skąpi dokładniejszych opisów. Właściwie wszystko opisane jest bardzo krótko i mało finezyjnie - kobiety są piękne, miejsca są urokliwe, nieznajomi są zagadkowi. Brak także dokładniejszych opisów aktualnie rozgrywających się wydarzeń, przez co czytanie o nich było dla mnie zupełnie pozbawione emocji. Przykładem niech będzie końcowa bitwa, przy której nie czułem żadnej dramaturgii.  Problem stanowił dla mnie też charakter postaci, niby miały one różne - mniej lub bardziej szlachetne - motywy postępowania, jednak w dialogach zlewały się w jedno. Każdy był jakoś przesadnie uprzejmy, nawet początkowo opryskliwy Aelric prędko staje się przyjacielskim przyjacielem i jego osobowość ulega rozmyciu. Podsumowując, jest to ciekawa powieść i chętnie sięgnę po kolejne tomy. Mam jednak nadzieję, że autor tak dobrze ocenianego debiutu nie osiądzie na laurach i będzie dążył do poprawy niektórych elementów swojej twórczości. 
10;„… Wszystkie kobiety w mojej rodzinie umarły przed trzydziestką. Istnieje pięćdziesięcioprocentowa szansa, że ja też odziedziczyłam ten gen, a biorąc pod uwagę historię kobiecej linii mojej rodziny, powiedziałabym, że nawet większa … ”   Przed Wami nowa książka autorki powieści pt. „To tylko przyjaciel” – czyli bestsellera, który zdobył serca wielu czytelników. Czasami zastanawiamy się, ile szans nie wykorzystaliśmy w życiu. Mogło to dotyczyć drobnostek, a być może sytuacji, które już się w życiu nie powtórzą…To właśnie los rozdaje karty, a może my, nie zawsze mamy zapasowego asa w rękawie…? Sami się przekonacie.   Abby Jimenez to autorka współczesnych romansów, mówczyni motywacyjna i zwyciężczyni konkursu kulinarnego organizowanego przez Food Network. W 2007 roku założyła w domowej kuchni cukiernię Nadia Cakes, którą bardzo prężnie rozwinęła, a także dzięki swojemu talentowi pisarskiemu wykorzystywanemu przy promocji marki. „To tylko przyjaciel” był jej literackim debiutem. Teraz kolej na zupełnie nową historię.   Adrian Copeland, to zabójczo przystojny prawnik, mężczyzna 32 - letni po przejściach, który był wspólnikiem w kancelarii prawniczej i właścicielem budynku. Poznaje youtuberkę Vanessę, gdy którejś nocy, nad ranem, puka do jej drzwi zaniepokojony płaczem noworodka.   Okazuje się, że sąsiadka opiekuje się córeczką swojej młodszej siostry (uzależnionej od narkotyków i niezdolnej do opieki nad dzieckiem). Płacz nie dawał spać. Grace była córką Annabel.   Adrianowi udaje się o dziwo uspokoić małą Grace i dać Vanessie chwilę wytchnienia, a to nocne spotkanie staje się początkiem pięknej… przyjaźni. Przyjaźni i tylko przyjaźni, bo i on, i ona (oboje około trzydziestki) stanowczo deklarują, że nie umawiają się na randki i nie szukają miłości. Czy to postanowienie przetrwa?   Oboje zresztą mają też swoje powody. Adrian jest facetem po przejściach, niedawno przeżył też bolesne rozstanie. Kobieta, którą kochał oznajmiła mu, że ma męża. Był tym szczerze zaskoczony. W sumie to dobrze, że tak się stało.   Vanessa jest przekonana, że cierpi na nieuleczalną chorobę (ALS, stwardnienie zanikowe boczne), ale nie chce nikogo obciążać swoimi problemami. Prowadzi na youtubie kanał podróżniczy i dzięki temu ma pieniądze nie tylko na utrzymanie najbliższych, ale i na badania nad lekiem na ALS. To właśnie te piękne miejsca ładują jej baterie. Vanessa po części zrozumiała świat mężczyzny, on też zaczął postrzegać go zupełnie inaczej. A może o jego prawdziwym istnieniu zapomniał?   Becky sekretarka Adriana przyprowadziła mu psa ze schroniska, by miał się kim zająć i nie zmienił się w kogoś samolubnego i jednocześnie samotnego. Pies początkowo stał się utrapieniem i brudził, gdzie popadnie. A może był taką terapią?   Przyjaźń Adriana i Vanessy rozkwita, nasze postaci wspierają się nawzajem i mogą na siebie liczyć w obliczu kolejnych życiowych wyzwań. Od przyjaźni do zakochania tylko jeden krok, mimo wcześniejszych postanowień, że „nigdy” i na pewno „wcale” – już wkrótce, młodzi dają się porwać fali namiętności.   Gorąco polecam świetną książkę, która ma w sobie nutkę happy endu i miłości. 😉 Takie połączenie romansu i obyczajówki jest bardzo interesujące z czytelniczej perspektywy.   Katarzyna Żarska  http://zarska18.blogspot.com/   Wydawnictwo: MUZA S.A  Premiera: 10.11.2021 r.  Przełożyła: Katarzyna Bieńkowska  Wydanie I  Oprawa: miękka ze skrzydełkami  Liczba stron: 400  (nowość wydawnicza) 
6;Nigdy nie przepadałam za Panią Beatą Pawlikowską, bo z reguły nie ufam ludziom z branży medialnej, a zwłaszcza tym, którzy wyglądają na zagłodzonych ;) Po przeczytaniu tej książki tylko utwierdziłam się w swoim przekonaniu.   Osobiście, książkę odebrałam jako opis przebiegu choroby, ze wskazaniem jej przyczyn oraz podejmowanych przez autorkę prób radzenia sobie z jej skutkami. Jakiej? To pewnie autorka książki już sama dobrze wie. Wartością dodaną tej książki jest odwaga, z jaką o tym pisze. Aczkolwiek w niektórych momentach miałam wrażenie, że autorka nie jest wobec czytelników do końca szczera.   Nie ze wszystkim, co w książce napisane, się zgadzam. Rozdziały poświęcone odżywianiu, choć w teorii brzmią przekonująco, w rzeczywistości są nie do zrealizowania. Aczkolwiek wskazany w książce ogólny kierunek (nie krzywdzić siebie) jest jak najbardziej pożądany.   Generalnie książkę polecam, aczkolwiek z zastrzeżeniem, aby nie wszystko, co jest w niej napisane, traktować poważnie. 
10;Ta książka jest niesamowicie urocza i czyta się nią niezywkle szybko.To jest chyba jej największy plus. Do plusów mogę też zaliczyć główną bohaterkę i jej realcję z innymi bohaterami (szczególnie z siostrami i Peterem Kavinskym) oraz to, że ta książka bardzo poprawia humar i samopoczucie. Mimo prostej fabuły książka jest wyjątkowa na tle gatunku jakim jest taki raczej lekki młodzieżowy romans- obyczjowy.Ta książka trafiła na listę moich ulubionych książek i jestem pewna, że będę do niej wracać i przeczytam całą serię.  Ogoramnie polecam&lt;3 
8;Kolejna projekcja Mroza, który jest bardzo kreatywny......., ale daje się go czytać... 
7;„Trzynaśc13” Steva Cavanagha leżało na mojej półce od około roku jednak dopiero teraz zmotywowałam się do przeczytania jej.   Głównym bohaterem książki jest Eddie Flynn, wybitny prawnik, który poprzez różne zbiegi okoliczności zostaje zatrudniony jako obrońca, w bardzo głośniej sprawie o podwójne morderstwo. Smaczku całej historii dodaje fakt, że w ławie przysięgłych zasiada prawdziwy zabójca ofiar.  Na początku było mi się ciężko wkręcić. Miałam wrażenie, że wszystko jest bardzo chaotyczne ale od momentu gdy zaczęła się rozprawa Bobbyego Salomona, akcja nabrała takiego tępa, że nie mogłam się oderwać od czytania.   Autor świetnie opisał swoich bohaterów. Eddie Flynn, były oszust, który postanowił zmienić swoje życie i zostać prawnikiem ma niesamowitą intuicję i spryt, które pomagają mu w rozwiązywaniu najtrudniejszych spraw a przy okazji robi to z tak lekkością i humorem, że z wielką przyjemnością czytałam o jego potyczkach sądowych. Joshua Kean, główny antagonista, wzbudza realny straca a rozdziały o jego przeszłości i zbrodniach, które popełnił przyprawiały o ciarki.   Całą historię oceniam jak najbardziej na plus. Miała swoje mocne i słabe strony, były momenty gdy akcja zwalniała albo gdy wydarzenia wydawały się trochę naciągane jednak ogólnie przy czytaniu bawiłam się bardzo dobrze a to jest chyba najważniejsze. 
8;Książka „Między literami” autorstwa Kate Clayborn to lekki romans, który skradnie wasze serca. Główna bohaterka Meg Mackwort jest utalentowaną znawczynią kaligrafii. Rok temu tworząc powiem pogram ślubny ukryła na nim zakodowaną wiadomość. Od samego początku wiedziała, że do wesela nie dojdzie. Nie spodziewała się jednak, że nie doszły pan młody odczyta jej wiadomość. Reid Sutherland postanawia odnaleźć autorkę i zapytać skąd o tym wiedziała. To spotkanie będzie początkiem pięknej przyjaźni.. czy aby na pewno będzie chodzić tylko o nią?  Zdecydowanie jest to książka przy której trzeba się na chwilę zatrzymać, ponieważ pierwsze rozdziały są dość przytłaczające. Znajduje się w nich dużo informacji dotyczących kaligrafii, przez to wydaje się, że książka lekko przynudza. W sumie tak właśnie czułam na początku. Akcja toczyła się dość spokojnie, przez co miałam wrażenie, że czytam, czytam i czytam, a strony mi nie uciekają. Ciężko mi było się wkręcić w tą historię i bohaterów. Nie uważam jednak, żeby książka była nudna. Wydaje mi się, że po prostu tych opisów było już za dużo.  To co zdecydowanie uważam za pozytyw całej książki to bohaterowie, których naprawdę polubiłam. Nie dość, że byli idealnie wykreowani to byli tacy zwyczajni, jak dobrzy koledzy z podwórka. Ich relacja również bardzo mi się podobała. Nie była oczywista, a więź pomiędzy nimi budowała się powoli.  Mimo, iż nie do końca świat kaligrafii jest moim światem, bo nie do końca mnie on zafascynował to uważam, że pomysł na książkę jest bardzo oryginalny i niespotykany. Mogę tutaj narzekać na brak większych fajerwerków czy nużących opisów, jednak skupię się na stylu autorki, który jest bardzo przyjemny. Podczas czytania czułam, że autorka o mnie dba, stara się wytłumaczyć wszystko tak aby było dla mnie to zrozumiałe. Co jest wielkim plusem. Z pewnością sięgnę po inne książki autorki.  PS. Koniecznie przyjrzyjcie się bliżej okładce! 
7;świetna prawie do końca... "prawie" bo dobry thriller psychologiczny pod koniec zdecydowanie zmienił gatunek ;) mimo wszystko wciągający, plus za dobry język 
8;Tym razem to komisarz Forst jest bohaterem kolejnej serii niesamowitych opowieści sensacyjno-kryminalnych. Ma swoją osobowość, wady i zalety ale... dobrze się czyta jak reszta spośród 50 powieści Mroza... 
10;🌟Z niecierpliwością czekałam na kontynuacje historii Dalii i Iwa.Po pierwszym tomie czułam niedosyt i pragnęłam poznać dalsze perypetie dwójki zwariowanych osób,które są nieprzewidywalne w swoich działaniach🔥  🌟Atutem książki jest dynamiczna akcja,która nie zwalnia oraz idealni wykreowani bohaterowie,którzy maja silne charaktery.Dzięki temu niejednokrotnie uśmiech zawitał na mojej twarzy😄  🌟Fabuła jest przemyślana i dopracowana,dzięki temu czytanie sprawia przyjemność 📚   🌟W książce znajdziecie nieokiełznane pożądanie,miłość,władze,silnych i przystojnych mężczyzn mafii oraz niebezpieczeństwo.Emocje gwarantowane🔥  📚Książka rozpoczyna się powrotem Dalii do Palermo i ucieczką przed Iwem….Rosnące uczucie do Iwo sprawiły,że Dalia jest w rozsypce….Pragnie Go a z drugiej strony zna jego upodobanie do kobiet i boi się,że nie będzie jej wierny. Skrywany sekret Dalii jest nadal ukrywany przed Iwo….Co się stanie,gdy wreszcie mężczyzna odkryje prawdę i uświadomi sobie,że był oszukiwany przez wielu ludzi. Jakie podejmie kroki względem najblizszych❓ Dodatkowo wrogowie Comorry i Cosa Nostra atakują,aby Iwo poczuł stratę najbliższej z osób na swojej skórze…. Jako boss,który rządzi musi być bezwzględny chroniąc swoją rodzinę przed wrogami‼️ 🌟Jakie jeszcze kaprysy przeznaczenia szykuje dla Dalii i Iwo los❓ Czy wreszcie będą szczęśliwi❓  Koniecznie przeczytajcie losy tej dwójki,ponieważ nie da się nudzić 🔥  W przygotowaniu są „Niespodzianki przeznaczenia”-historia Emilio i Belli…Ja już czekam na nią 🔥 
2;Skąd tak wysokie oceny?... kolejna przereklamowana książka... 
9;"Święta w Port Moody"  @ewelina.nawara @malgorzatafalkowska @grzeszne_ksiazki  Historia święteczna, która pokazuje jak ogromną jest siła miłości. I mimo lat spędzonych osobno, ten ogień nie gaśnie. A ponowne spotkanie sprawia że ta iskra która została ponownie daje płomień miłości. I jak to mówią "stara miłość nie rdzewieje" i właśnie taka jest ta historia.  Abi zostaje zmuszona do powrotu w rodzinne strony aby zająć się chorym dziadkiem. Nie była w domu od przeszło dekady. To właśnie w tym mieście jej serce zostało złamane i ucieczka była wtedy najlepszym rozwiązaniem. Jednak gdy spotyka Logana na swojej drodze ponownie między mini budzi się uczucie. I mimo że oboje są skrzywdzeni, nie potrafią się sobie oprzeć. Czy mają jeszcze szansę na szczęście? Czy przewrotny los znowu zbliży ich do siebie ?  Książki tego duetu biorę w ciemno. Autorki kolejny raz stworzyły świetna historię, która nie tylko rozpala i pobudza zmysły ale daje również nadzieję, że miłość potrafi przetrwać wiele. Klimatyczne miejsce, zbliżające się Święta i miłość. Czy może być coś piękniejszego? Bohaterowie wykreowani są świetnie i bardzo ich polubiłam, nie byli oni idealni ale byli niezwykle prawdziwi przez co książka była pełna życia. Dawne niewyjaśnione spory, nadawały tajemniczy wyraz opowieści, budowały napięcie i sprawiały że czytanie było bardzo przyjemne. Książka która ma w sobie magię Świąt, pokazuje że ten szczególny czas można spędzić w wyjątkowy sposób w ciepłym gronie rodziny i przyjaciół. Sceny erotyczne były bardzo zmysłowe i czuć było chemię jaką bohaterowie do siebie czuli, ta miłość odradzała się z każdym kolejnym spotkaniem. Perspektywa dwójki bohaterów pozwalała poznać myśli i pragnienia przez co można się wiele dowiedzieć. Bohaterzy drugoplanowi również wiele wnieśli do tej historii, a przede wszystkim mam nadzieję że będzie dane nam poznać historię Huntera. Bo zakończenie było dość szokujące i pozostawiło apetyt na więcej. Polecam 🔥 
10;TA BETA JEST TAK OKROPNA, ŻE BRAK MI SŁÓW...NA JEJ TEMAT. Co tu dużo mówić, uwielbiam książki autorskiego duetu Dębskich o Tomaszu Winklerze i jego babci Romie. Są to doskonale skonstruowane i przemyślane powieści kryminalne, o zapętlonej, wciągającej intrydze. Akcja tego tomu jest niezwykle dynamiczna, z jednej strony wszystko wiemy od początku, a zakończenie i tak mnie zaskoczyło. Powieść mroczna, brutalna, rzeczywiście w klimacie skandynawskich kryminałów. Szczerze polecam książki państwa Dębskich. Lubię ich poczucie humoru i sposób kreowania postaci.  Powieści stanowią doskonałą rozrywkę. 
7;Byłam niesamowicie ciekawa tej książki, ponieważ jest to historia kobiety, która postanawia zatrudnić się w przedszkolu na stanowisku woźnej. Agata myślała, że w końcu zaczerpnie chociaż trochę spokoju - nic bardziej mylnego! Co w takim razie mogło pójść nie tak? Przecież to coś normalnego, że oprócz niesfornych dzieciaczków pojawiają się zjawiska paranormalne, a nawet i demony. Codzienność jak każda inna.   Muszę przyznać, ta pozycja jest nieoczywista i czuć dosyć mocny powiew świeżości. Miło było zastać takie zaskoczenie!  Fabuła opiera się na dość interesującej budowie. Autorka powoli wprowadza nas w fantastyczny świat, owiany nieco mroczną aurą. Ta historia opowiadająca o pracowniczce przedszkola nie należy do tak cukierkowych, jakby mogło się z początku wydawać.   Polubiłam główną bohaterkę. Podobała mi się w niej ta zaciętość i jej poczucie humoru. Potrafiła walczyć o to, na czym jej zależy, nie poddawała się. Mam lekkie zastrzeżenia co do kreacji reszty bohaterów. Zabrakło mi o nich większej ilości informacji. Dialogi mogłoby zostać trochę bardziej rozbudowane. Chociaż moje odczucia co do jego osoby non stop się zmieniały, ostatecznie pewien demon skradł moje serce.   Samo zakończenie było niespodziewane. Nie sądziłam, że to wszystko potoczy się w taki sposób. Jestem ciekawa co wydarzy się w kolejnym tomie.   Jeżeli szukacie czegoś co nie jest schematyczne, a wniesie do waszego czytelniczego serca coś niespodziewanego i zupełnie innego, koniecznie musicie przeczytać „Tajne przez magiczne”. 
7;Kolejny tom o sadystycznym Bennym za mna. Ta czesc byla.na pewno ciekawsza niz poprzednie. Kolejny raz pojawilo się duzo perwersji, bólu i wynaturzen. Specyficzna ksiazka, na pewno nie dla każdego. 
8;W lasku bemowskim znalezione zostają zmasakrowane zwłoki młodej kobiety. Śledztwo przejmuje Mateusz Corsetti, dla którego jest to pierwsza duża sprawa. Pomaga mu profilerka Iza Rawska. Ofiarą jest uznana śpiewaczka operowa. W sprawę nieoficjalnie włącza się komisarz Lorenz, który przebywa z powodu "wybryku" na przymusowym urlopie.   W książce poruszone zostają wątki poliamorii oraz molestowania seksualnego.  Intryga jest bardzo sprawnie poprowadzona, trudno domyśleć się rozwiązania, dzięki czemu czyta się z niesłabnącym zainteresowaniem. Z chęcią sięgnę po inne powieści autorki. 
9;Mikołajka stworzonego przez Sempe oraz Goscinnego poznałam dopiero jak byłam dorosła. W dzieciństwie nigdy nie czytałam przygód tego małego urwisa. Gdy już miałam okazję przeczytać, to bardzo go polubiłam. Nie pojawiają się już nowe historie z Mikołajkiem, więc musiałam czymś go zastąpić. Na szczęście, córka Goscinnego zaczęła tworzyć swoją serię książek. Tak powstała Lukrecja i różne przygody o jej zwariowanej rodzince. Niedawno pojawił się szósty tom tej serii pod tytułem „Lukrecja poza zasięgiem”, który z chęcią przeczytałam.  Z wielką ochotą zabrałam się za czytanie książki „Lukrecja poza zasięgiem”. Wiedziałam, że znowu będę się świetnie bawić podczas czytania i nie zawiodłam się. Lubię poznawać kolejne tygodnie z życia Lukrecji i jej niezwykłej rodziny. Bohaterowie mają takie pomysły, że można się uśmiać. Jestem dowodem tego, że seria o Lukrecji idealnie nadaje się także dla starszych czytelników. Myślę, że Ci młodsi także polubią Lukrecję.  „Lukrecja poza zasięgiem” to szósta część przygód o Lukrecji. Po raz szósty przekonałam się, że Anne Goscinny stworzyła świetną serię. Książkę czytało mi się bardzo szybko. Sprawiła, że mój humor się poprawił i utrzymał się dobry do końca dnia. Cieszę się, że poznałam tę serię i czekam już na kolejne części. 
10;"Niezapowiedziany gość"  @ag.krawczyk @lingasloniewska_writer @ilona_golebiewska @nataszasocha @sabinawaszut @wardamalgorzata Katarzyna Misiołek  @wydawnictwomuza  Ahh ta antologia skradła moje serce. Każde opowiadanie było wyjątkowe, pięknie napisane i mimo że różnorodne to z każdym spedzialam cudowny czas. Magii Świąt, bożonarodzeniowych cudów i zaskakujących historii tu nie brakuje. Czytając niektóre z nich, moje serce aż ściskało z rozpaczy aby później wywołać uśmiech na twarzy. Było magicznie, świątecznie i niezapowiedzianie. Czas Świąt jest czasem nadziei i miłości a także gości. Tych wyczekiwanych ale również tych niezapowiedzianych. I czasami zdarza się tak, że ten niespodziewany gość potrafi zmienić życie na zawsze. Takie historie czyta się jednym tchem, ocierając czasami łzę bo warto marzyć, warto pomagać i warto kochać. Czasami warto też wykorzystać drugą szansę na szczęście, a także nie bać się zaryzykować bo wszystko dzieje się po coś. Powiem szczerze że dawno nie czytałam tak wyjątkowych historii, pełnych ciepła i miłości. Chyba to będzie pierwszy raz gdy nie wybiorę swoich TOP 3. Nie że względu na to że opowiadania nie przypadły mi do gustu. W tej książce, każde opowiadanie jest wyjątkowe i każde skradło moje serce, więc nie potrafię wybrać tylko trzech najlepszych. Wszystkie 7 były najlepsze! Każde z nich niosło inne przesłanie, pokazywało innych bohaterów. Jednak jedno ich łączyło. Miłość i magiczny czas świętecznych cudów. Po przeczytaniu tych historii, miałam taką chwilę refleksji nad całym mijającym rokiem i sądzę, że czasami warto się zatrzymać, przestać gonić za rzeczami materialnymi, nieosiągalnymi a spojrzeć na to co już mamy i czerpać z tego radość. Warto również otworzyć się na nowe bo w tym cudownym czasie dzieją się cuda i warto zaryzykować ❤️  Bardzo polecam tę opowiadania. Myślę że każdy znajdzie coś dla siebie 
7;Takiego zakończenia się nie spodziewałam. Zastanawia mnie co autorki mają w glowach piszac takie książki. Co za tym idzie co w głowie mają osoby to czytajace.  Działo sie bardzo duzo, samo zakończenie zaskakujące. Bylam ciekawa jak potoczą się losy bohaterów. Na szczescie to koniec serii. Jak to mówią co za duzo to niezdrowo . 
8;Tom drugi trzyma w napięciu od pierwszej do ostatniej strony. Wprost nie mogłam się oderwać. Komisarz Wiktor Forst przeżywa straszne chwile. Goni mordercę - Bestię z Giewontu. Niestety tym razem to bestia jest górą. W tej części poznajemy nową bohaterkę, panią prokurator. Nie bardzo daje się ona polubić. Choć może jednak nie do końca. To z pewnością ciekawa postać. Jest też Osica, jak zwykle pomocny.  Lubię kryminały. Uwielbiam serię Jo Nesbø o Harrym Hole. Ta powieść o Forście jest tak samo dobra. Bardzo polecam. Sama zabieram się szybko za kolejny tom, bo autor zakończył powieść "wielką bombą", która rozbudziła moją ciekawość. 
8;„Chłopiec zwany Gwiazdką” Matta High to cudowna powieść o magii świąt nie tylko dla najmłodszych, ale i dorosłych.  Historia opowiada o Mikołaju. Jednak nie tym w czerwonym ubraniu, z wielkim brzuchem, siwą brodą i saniami z reniferami. Mówi o chłopcu zwanym Gwiazdką, który jest dopiero na początku swojej długiej drogi, aby zostać Świętym Mikołajem.  Całość została napisana prostym językiem, aby nie zniechęcać najmłodszych. Opisy są obrazowe, dialogi wartkie, a trzecioosobowy narrator pięknie wszystko opisuje i niejednokrotnie zwraca się do czytelnika.  Za sprawą słów na papierze przenosimy się do wioski, gdzie bieda przytłacza, ale uczymy się cieszyć się z najmniejszych rzeczy. Uczymy się co jest najważniejsze i widzimy chłopca, który wie co to lojalność i trafnie rozróżnia dobro od zła. Tak naprawdę jest to nie tylko mądra, ale i poruszająca powieść, która niejednokrotnie rozmiesza, a także wzrusza. Historia małego chłopca Gwiazdki zapadnie każdemu w pamięci na długi czas i wywoła niesamowite emocje. Pamiętajcie, że niemożliwe nieistnieje. Wystarczy odrobina miłości i wiary.   Na pochwałę zasługuje samo wydanie z pięknie mieniącą się grafiką, delikatnie sztywniejszą okładką i grubym papierem. Dopełnieniem niezwykłej zawartością są prześliczne ilustracje. Zdecydowanie polecam! Sięgnijcie po „Chłopca zwanego Gwiazdką” i poczujcie magię świąt. 
6;Powiedziałbym, że to etiuda o wyrwanych z kontekstu, ale zakorzenionych w pamięci scenach z życia, w której główną rolę grał ojciec bohatera. Opowieści pogrupowane są w trzy kategorie: ojciec-ja, ja-matka, ojciec-władza. Językowo to się broni, niektóre cytaty warte zastanowienia i zapamiętania. Emocjonalnie - pewnie też, choć we mnie rewolucji nie wywołały. 
8;„Złoty płatek śniegu” autorstwa Krystyny Mirek to moje pierwsze spotkanie z twórczością autorki. Muszę przyznać, że bardzo udane. Książka Pani Krystyny to już moja kolejna świąteczna pozycja w tym roku. Historia opowiada o młodej dziewczynie Julce, która postanowiła przedstawić swoim rodzicom swojego chłopaka. Niestety nie wszystko idzie po jej myśli, ponieważ nie takiej reakcji oczekiwała. Ale Julka nie jest jedyną bohaterką tej książki. Główne skrzypce gra również dyrektor szkoły, który od dawna jest zakochany w swojej przyjaciółce z dzieciństwa. Jednak w dyrektorze podkochuje się ktoś inny. Adam liczy na to, że jego uczucia względem Jowity zostaną odwzajemnione, jednak wszystko się komplikuje gdy pojawia się Ignacy. Kolejny przyjaciel z dawnych lat. Cóż te święta będą z pewnością wyjątkowe, zwłaszcza gdy na światło dzienne będą musiały wyjść wszystkie skrywane sekrety..  Jeśli chodzi o całą książkę to mam dwa główne przemyślenia. Po pierwsze autorce udało się stworzyć ciepłą, sympatyczną a przede wszystkim świąteczną historię, która skradnie nie jedno serce. Jednak z drugiej strony mam myśli, iż w książce dużo się dzieje. Nie mamy tutaj czegoś takiego jak główny bohater, ponieważ, książka jest poświęcona pewnej grupce osób. Z jednej strony jest to fajne i zupełnie coś nowego, a z drugiej jest to taki misz masz. Takie przekonanie towarzyszyło mi przez większą część książki. Jednak finalnie cała ta fabuła pasuje do siebie idealnie. Nie wyobrażam sobie, aby zabrakło tutaj któregoś z bohaterów.  Natomiast jeśli chodzi o moje odczucia co do stylu pisania i całej fabuły to muszę przyznać, że jestem pozytywnie zaskoczona. Książka z pewnością spodoba się nie tylko starszej publice, ale również i tej młodszej.   Autorka ma bardzo przyjemny styl pisania, przy czym książkę czyta się bardzo szybko. Z pewnością autorka tą historią przenosi nas w klimat świąteczny, co uważam za najważniejszy cel tego typu książek. W kilku słowach podsumowania muszę powiedzieć, że naprawdę podoba mi się ta historia. Autorka przekazała nam doskonale uczucia i emocje bohaterów co uważam za najważniejsze. Polecam całym ser uchem tą świąteczną pozycję. 
10;"Szpilki z Wall Street"  @i.daniszewska @wydawnictwoniezwykle  Jednym słowem. Uwielbiam!  Stuk, stuk, stuk..  Romans biurowy, hate-love to moje klimaty czytelnicze. A jeszcze tak świetnie napisane to pełna euforia. Debiut autorki, który jest rewelacyjny. Książka pełna humoru, tajemnic , skrywanej przeszłości oraz gorącej namiętności. Czego chcieć więcej?  Już od pierwszych stron bardzo wkręciłam się w historie, docierając w pewnym momencie do wydarzeń które otworzyły mi oczy! Ja to już czytałam ! 🙊 Tak, tak. Na platformie Wattpad zanim została wydana ta książka. Wtedy uśmiechnęłam się do siebie i myślę że świetnie się stało że ta książka trafi w ręce wielu czytelników w wersji papierowej. Z wielką przyjemnością czytałam kolejne rozdziały i wiem że do tej historii wrócę nie raz. Poprawia humor od razu, dialogi które są tak dobrze napisane sprawiają że śmiechu tu nie brakuje. Jednak ta książka to nie tylko humor, ale także ma w sobie historie która poruszy serce. Bohaterka nie była łatwej przeszłości, a to wszystko sprawiło że miała skrzywiony obraz miłości. Wiele przeszła, wiele wycierpiała, jednak udało jej się wyjść na twardą kobietę sukcesu. Przyjaźń która w ciężkich chwilach dała wsparcie i pomoc. Mieć takich ludzi wokół siebie to prawdziwy skarb.  Książkę czyta się szybko a styl autorki jest świetny. Romans biurowy który śmieszy, rozpala a także ukazuje prawdziwa miłość bez poświęceń.  Polecam ❤️ 
6;Czyta się bardzo szybko. Napisana prostym językiem, bohaterowie nie są przekoloryzowani. Normalni nastolatkowie i ich problemy szkolne. Lekka książka bez większych ochów i achów. 
6;Ta książka mogłaby być o każdej z nas. Bo my, kobiety, jesteśmy naiwne i ufne. Bywamy zaślepione miłością, za dużo sobie wyobrażamy, czasem za wiele dajemy od siebie… Tak po prostu, bez oczekiwań. Tymczasem są na świecie mężczyźni, którzy potrafią umiejętnie to wykorzystać…  „Kiedy powiem sobie dość” to krótka, ale treściwa książka. Trochę kojarzy mi się z opowiadaniami publikowanymi kiedyś w czasopismach dla kobiet. Jako dziewczynka lubiłam czytać takie historie, stąd może skojarzenie.  W książce Autorka opowiada nam jak wpadła w sidła zastawione przez… samą siebie. Tak, niestety. Za bardzo zaangażowała się w relację, która nie rokowała. Zdawała sobie z tego sprawę, a jednak brnęła w to wszystko dalej. Dlaczego? Nie dlatego, że jest głupiutką dziewczynką. To dorosła, niezależna kobieta, a jednak tak bardzo pragnęła miłości… Nikt nie może jej za to winić. Ale do obiektu jej westchnień mam kilka zarzutów. Nie dlatego, że jestem kobietą (solidarność jajników czy jakoś tak), po prostu – tak się nie robi, drodzy mężczyźni.  A jak się nie robi – przeczytajcie!  Myślę, że tak książką to forma wyrzucenia z siebie wszystkich żali ze strony Autorki, co może pomóc w wyleczeniu się z całej tej poplątanej historii. Niestety, to nie jest łatwa sprawa… Haniu, kibicuję Ci! 
8;Po świetnej serii "Kolory zła" nie zawiodłam się na kolejnej pozycji tej autorki. Obawiałam się, że nie przypadnie mi do gustu postać Alicji, bo jakoś zawsze w kryminałach drażnią mnie różni dziennikarze. Wolę też, gdy głównym bohaterem jest mężczyzna, a nie wiedziałam, czy będzie tutaj więcej Grabskiej czy Kordy. Pana detektywa było, jak dla mnie, stanowczo za mało, i mam nadzieję, że w kolejnych tomach to on będzie bardziej na pierwszym planie - zwłaszcza że historia Alicji została niejako wykorzystana już teraz i przy kolejnym śledztwie może ona sama nie będzie już tak ważna. Na pewno jest potencjał na rozwinięcie nowej serii. Pewnie w trzecim tomie poznamy jakąś tajemnicę Oskara i jego blizny (jak to było w "Bieli" z historią Leopolda Bilskiego). Jestem trochę zaskoczona i nie potrafię zrozumieć namiętnego nazywania Kordy detektywem. Zwykle w książkach opisuje się policjantów stopniami służbowymi (a przecież gdzieś padło, że jest komisarzem i co ciekawe, przy jego kolegach te stopnie padały), a nie grupami zaszeregowania. A tu ciągle "detektyw" i "detektyw", nawet ktoś zwrócił się do niego "panie detektywie". Przecież ludzie raczej mówią do policjantów "panie komisarzu", ewentualnie "panie władzo" ;) To taka trochę zmyłka w opisie, bo przez moment obawiałam się, że Korda będzie prywatnym detektywem, a nie policjantem. Co do pierwszej części nowego cyklu, czytało się dobrze, chociaż styl autorki był trochę nierówny - były takie superklimatyczne fragmenty, w których budowała napięcie, dawała nam wyjątkowo plastyczne opisy i odzwierciedlała emocje, a były momenty, w których coś mi zgrzytało przez jakieś niefortunne sformułowania i jestem zaskoczona, że korekta ich nie wyłapała. Jeśli chodzi o samą fabułę, była naprawdę nieźle wymyślona, bo było wiele furtek do zmylenia czytelnika. Tożsamość sprawcy odkryłam na parę stron przed tym, jak wszystko stało się jasne. Oczywiście na koniec był emocjonujący wyścig z czasem i ostatnia zmyłka. Zabieg ten można uznać za całkiem udany. Na koniec należy pochwalić wydanie. Matowa, "szeleszcząca" okładka jest naprawdę świetna w utrzymaniu. Nie odciskają się palce, grzbiet się nie łamie. 
1;Najsłabsza, najbardziej nielogiczna i idiotyczna. Jeśli jeszcze miałam jakieś złudzenia, że może seria o Witkacym będzie lepsza i warta uwagi, to ten tom te nadzieje nie tylko rozwiał, to jeszcze utwierdził w przekonaniu, że nigdy po żadną książkę z tego świata nie sięgnę. Tylko tego magicznego świata szkoda, bo zasługuje na o wiele lepszą opowieść niż Dora Wilk. 
6;6,5 recenzja: https://szajnmag.pl/kazda-chwila-to-konkurs-pieknosci/ 
5;„Grzeczni chłopcy nie kradną staników” autrostwa Lauren Price to kolejna pozycja z literatury młodzieżowej od wydawnictwa beYA. To niewymagająca książka, która na pewno znajdzie swoich zwolenników i przeciwników, ja jestem gdzieś pomiędzy. Mam mieszane uczucia względem tej historii, bo o ile z jednej strony była to lekka, nieco zabawna książka, która kilka razy sprawiła, że się uśmiechnęłam, to z drugiej strony ma sporo niedociągnięć i czuć w niej wattpadowy język. Szkoda, że nie zostało to lepiej dopracowane, mi źle się książkę czyta, gdy jest w niej pełno sztucznych dialogów i ogólnie jakiś sytuacji mało realistycznych , i tutaj niestety było ich całkiem sporo.   Jedną z takich rzeczy, była na przykład znajomość Riley z kumplami Aleca. Niestety ich znajomość była dla mnie nieco sztuczna, i okej, ja wiem, że z tymi znajomościami w szkole to różnie bywa, ale mnie nie przekonuję to, że oni nawiązali taką bliską relację praktycznie z dnia na dzień, chociaż przez tyle czasu chodzili razem do szkoły. No i Dylan, jeden z kolegów tyle lat chodził z Riley do szkoły, ale to, że mu się podobała odkrył dopiero, gdy pojawił się Alec? No i z jednej strony Riley była w stosunku nich nieco nieśmiała, a z drugiej strony, jeśli chodziło o Aleca, to często była otwarta na zwierzenia, no dla mnie było to po prostu trochę dziwne.  Nie wiem co myśleć o relacji samego Aleca i Riley, wszystko zaczęło się kradzieży stanika i późniejszych, wzajemnych psikusów jakie sobie robili. Riley była niepewna siebie i nie sądziła, by chłopak taki jak Alec w ogóle zwrócił na nią uwagę. Kiedy jednak zaczęli spędzać ze sobą coraz więcej czasu, coś zaczęło między nimi iskrzyć. Niestety ja nie czułam przy tym żadnych emocji, a ta ich relacja dla mnie od samego początku do samego końca wyglądała w większym stopniu na koleżeńską, niż romantyczną, pomimo tych kilku momentów, gdzie pokazana była zazdrość, którą odczuwali. Niby coś tam między nimi się działo, ale w zasadzie to nie wiele, ale dobra.. to literatura młodzieżowa, więc gorących momentów i tak się nie spodziewałam.   W życiu Riley jakiś czas temu doszło do okropnej sytuacji, z którą dziewczyna nie poradziła sobie do tej pory i okej, to co się wydarzyło jest naprawdę przykre, ale cała ta otoczka, która temu towarzyszyła, no dla mnie brzmiała na mocno naciąganą, i po prostu tak mało realistyczną, nawet jeśli wcale nie jest to niemożliwe. Cała sytuacja dotyczyła dzieciaków w wieku czternastu/piętnastu lat, więc tym bardziej trudno mi zrozumieć zachowania takich młodych dzieciaków. Jakieś zdrady, jakieś wielkie miłości, kurcze ja w tym wieku nie miałam takich problemów, więc może dlatego nie ogarniam.  Podobała mi się za to relacja jaką miał Alec ze swoją młodszą siostrą, widać było, ze dziewczynka bardzo lubi spędzać z nim czas, a on sam, nie odtrącał jej jak to często jest w przypadku rodzeństwa. Fajny choć krótki, był też wątek mamy Aleca i jej ślubu, super było to, że dzieciaki akceptowały tą niecodzienną sytuację.   Jeśli macie ochotę na prostą, lekką młodzieżówkę to „Grzeczni chłopcy nie kradną staników” mogą się Wam spodobać. 
8;" Kogoś innego może by nabrała, bo świetnie potrafiła kłamać. Tak świetnie, że nie rozumiał, dlaczego marnowała się na stanowisku sołtyski. Powinna pójść w krajową politykę." 😅🤣.   Uwielbiam sposób w jaki autor operuje językiem. Opisuje rzeczywistość z pewnym przymrużeniem oka, z ironią i satyrą, ale doskonale oddaje nasze słabości, wszelkie fobie i bolączki, klimat małomiasteczkowy, ludzkie przywary i ambicje. Książka, która początkowo nie zapowiada się na totalną masakrę, która się tam rozegra. Niby rozrywka, niby ma być tylko akcja, a ile refleksji! Ile zła drzemie w człowieku i te odniesienia do rzeczywistości! Do czego prowadzi rasizm? Kreacja głównego bohatera, o niezachwianej pewności siebie i właściwym kompasie moralnym. Takim, co się nie zawaha, gdy trzeba sięgnąć po broń w obronie słabszych i w obliczu zagrożenia życia. Przywiązuję się do niego, tak jak do komisarza Mortki! 🤭  Zapadła wieś, Wilki, gdzieś w pobliżu niemieckiej granicy.  Wieś pełna tajemnic, taka w której jest więcej demonów, niż w samym piekle... klimat trochę przypomina "Żmijowisko". Bezimienny ma rozwiązać sprawę zamordowanej nastolatki, nie wie, że to tylko wierzchołek góry lodowej, że wkracza w sam środek hermetycznie zamkniętego społeczeństwa, zdeprawowanego i skrywającego więcej niż jedną tajemnicę.  Niejeden pewnie powie, że nieprawdopodobne wydarzenia, a koniec to już w ogóle amerykański film sensacyjny, ale mi to nie przeszkadza.  Fanatyzm, homofobia, ksenofobia, zbrodnia, przemoc, narkotyki, zwroty akcji, holenderscy gangsterzy, rewelacyjne zakończenie i puenta, że karma wraca do człowieka... 8/10. Polecam ! 
7;Musso nie zawodzi. Żeby to stwierdzić trzeba przeczytać parę jego książek. 
5;Czyta się szybko, ale przez 3/4 książki nic szczególnego się nie dzieje a akcja toczy się bardziej wokół osoby policjantki niż wokół prowadzonego przez nią śledztwa. Dopiero w końcówce robi się ciekawiej, ale też nie jakoś rewelacyjnie. Bo już po samym temacie podjętym przez autora można się domyślić jakie będą powody i kto będzie sprawcą. I żadnej niespodzianki w tej kwestii nie będzie. 
7;Nie spodziewałam się, że tak mi się spodoba. Nie przepadam za formą opowiadań, ale tutaj sprawdziła się ona świetnie. Ciepłe i rodzinne, jak również zwariowane i zabawne historie, które każdemu poprawią humor w ponury dzień. 
6;Any Border"  @gabrielalorione @wydawnictwo_novaeres  "Włoski temperament, tak jak miłość nie z a granic.."  Przystojny Włoch, młoda matka bliźniaków, ognisty romans. Życie lubi zaskakiwać, a dla Anastazji przygoda życia właśnie się zaczyna. Przypadkowe spotkanie z Giorgio rozpoczyna splot miłosnych uniesień i ognistych chwil. Jednak gdy wkradają się uczucia, oboje próbują to przerwać. Czy im się uda? Duża różnica wieku, przygodny seks, zdrada. Wiele się dzieje. Czy mimo wielu przeszkód ta dwójka ma szansę na stworzenie związku? Książka erotyczna, która aż bucha namiętnymi chwilami uniesień bohaterów. To moje pierwsze spotkanie z autorką i mam trochę mieszane uczucia co do tej powieści. Bo z jednej strony mi się podobała aż z drugiej trochę za szybko się wszystko działo. Od spotkania bohaterów do pierwszego zbliżenia minęła dosłownie chwila. Pełne zaufanie już po paru zdaniach. Bohaterka, która przecież nie zna Giogria, stawia wszystko na jedną kartę. Przyjmuje od niego każda ofertę i pomoc mimo że prawie się nie znają. Chyba jej po prostu nie polubiłam, bo wydawała mi się nie odpowiedzialna i sama sobie zaprzeczała. Niby odporna na uroki mężczyzn po tym jak potraktował ja mąż, a wpada w ramiona włoskiego amanta praktycznie od razu. Niektóre sytuacje były tak absurdalne że nie wiedziałam czy się śmiać czy płakać. Żona i kochanka pod jednym dachem, szkoda że sobie nie opowiadały jak Giogrio robi im dobrze 🤦. No kompletnie popaprana sytuacja jednak przez to jestem ciekawa jak to się rozwinie. Bo zakończenie sugeruje że to dopiero początek przygody bohaterów. Plusem na pewno jest chemia między bohaterami oraz sceny erotyczne które były namiętne i napisane ze smakiem. Styl pisania również przypadł mi do gustu, czyta się lekko i szybko. Mimo tych minusów, nie żałuję czasu spędzonego z książka. 
7;Lektura zdecydowanie udana, chociaż pierwsza część (czyli jakieś 70 stron tekstu) czytana ze zmiennym szczęściem, chyba głownie przez wzgląd na dość dokładne omówienie poszczególnych elementów uzbrojenia. Poza kilkoma mniej ciekawymi fragmentami całość ma całkiem sporo do zaoferowania, autorowi przez większość czasu udało się zachować zdrowy balans między ilością informacji a przejrzystością tekstu i, co najważniejsze, mówi dokładnie o tym, o czym powinna mówić książka o takim tytule. Można ją polecić każdemu hobbistycznie zainteresowanemu tym tematem i epoką, dokłada swoją cegiełkę do zrozumienia ówczesnego świata.  Jest to pozycja, która ostatecznie nie potwierdza obaw jakie względem niej można żywić. Nie będę się tu rozwodził nad kompetencjami autora do publikowania takich czy innych treści, bo książka moim zdaniem się broni a ja cenię ludzi o zróżnicowanych zainteresowaniach i bogatym życiorysie. 
7;Robert J. Szmidt popełnił powieść „Per aspera ad astra”. Prequel cyklu Pola dawno zapomnianych bitew. Opowiadania jego autorstwa czytałam jeszcze w czasach, gdy pojawiły się w magazynach, takich jak: „Fantasy i science fiction”, czy „Fantastyka”. Jego pióro jest lekkie – zawsze takie było – a opisywany świat bardzo spójny. Długo wyczekiwany prequel – przynajmniej w moim przypadku – zaspokoił wszystkie oczekiwania. Długo przyszło nam czekać na tę książkę, ale to czekanie bardzo się opłacało. Widać, że autor swobodnie porusza się w temacie podróży międzygwiezdnych. Jesteśmy obserwatorami od samego początku; choć sama historia zaczyna się w środku, to dzięki dygresjom, czy wspomnieniom załogi dowiadujemy się również, co wydarzyło się na początku. Została wysłana misja poza Układ Słoneczny, do Systemu Centuriona w celu jego zasiedlenia, gdyż zdobyto informacje, które mówiły, że jest niezwykle podobny do Ziemi. Udział w niej wzięli jedynie wybrańcy. Ludzie, jak czytelnik dowiaduje się na samym początku, którzy najlepiej przeszli wszystkie testy i byli tymi, których szukali naukowcy. Z biegiem czasu przekonujemy się jednak, że rzeczywistość nie jest tak prosta, jak się wydaje, testy były w dużej mierze ustawione, a czynnikiem decydującym nie były sprawność, czy kwalifikacje, ale gen. Dodatkowo nie wszyscy na statku są tak czyści, jak powinni. Pominę milczeniem, że każdy ma tajemnice, bo to oczywiste. Bez tego nie mogłoby być żadnego zawiązania akcji, żadnej misternej fabuły. Problem w tym, jak się wydaje, że tajemnice z czasem wymykają się bohaterom – i nie tylko im – spod kontroli. Ilość spisków przerasta pojęcie prostego czytelnika. Wydaje się, że wbrew temu, co twierdzi kapitan, pomiędzy załogą nie utworzyły się żadne więzi czy relacje, ale kontrakty, polegające na tym, kto od kogo wyciągnie jak najwięcej korzyści.  Kapitan, Robert Bukowski, dowódca Mayflower, jest jak chorągiewka na wietrze. Łatwo nim manipulować, wmawiać mu rozłażące się w szwach motywy własnego postępowania, a mimo to, nam uwierzy. Ponadto chciałam dodać, że człowiek z okładki niepokojąco przypomina autora książki. Jeśli to jest kapitan Bukowski, a wszystko zdaje się na to wskazywać, mamy tu niepojące przeniesienie autora do opisywanego przez niego świata. Doktor – ma jak się później okazuje – zapędy autorytarne, a jego działania nie są w żadnym stopniu spowodowane dobrem załogi, lecz własnym, szeroko rozumianym interesem. Obie panie, które zaliczają się do szkieletowej załogi, wydaja się niestabilne emocjonalnie, oraz podatne na wszelkie zabiegi i manipulacje.  O zastępcy Kapitana trudno powiedzieć coś sensownego, oprócz tego, że jest i bywa bardzo bezpośredni w kontaktach, nawet w stosunku do przełożonego. Nie ma w nim za krzty charakteru. Co innego Serge – czarnoskóry aspergerowiec – potrafi podnieść ciśnienie nie tylko załodze, ale również czytelnikom. Na pokładzie oprócz podstawowej załogi znajdują się ich zastępcy i około kilku tysięcy Pielgrzymów, specjalistów w wielu dziedzinach, którzy wybudzani raz na jakiś czas, poddawani się wtedy testom, intensywnym ćwiczeniom oraz wtłaczana jest do ich głów specjalistyczna wiedza z różnych dziedzin. Załodze w tej monotonni – harowaniu od rana do nocy bez chwili przerwy, czy dnia wolnego – zaczynają przeszkadzać liczne awarie, spiski i zdrady. Niekiedy roznoszone przez sama załogę, niekiedy wynikające ze zbiegu przypadków. Czasami, bo tak tez się zdarza, były działaniem celowym. Niewielu astronautów dotarło do wyznaczonego celu i zasiedliło planetę. Co wcale nie oznaczało dla nich końca intryg, oraz skrytobójczych działań. Z opisów autora jasno wynika, że bez wątpienia był to zaledwie początek. Tytuł – Per aspera ad astra – stało się tajemniczym hasłem, zapobiegającym wpadnięcie w jeszcze większe kłopoty, niż dotychczas. Dobrze się bawiłam przy lekturze książki. Mimo sporej objętości przeczytanie jej zajęło mi zaledwie dwa dni. Styl autora był lekki, a na żadnej stronie nie wiało monotonnością i nudą. Z niektórymi bohaterami udało mi się nawet zżyć, choć nie z tymi, którzy akurat przeżyli. Nie jest to ambitna space opera, ani fantastyka naukowa na wysokim poziomie – podobno takich nie ma – ale dostarczyła mi rozrywki na kilka ładnych godzin i nie żałuję ani przez minutę jej przeczytania. Szmidt wyrobił sobie nazwisko w światku fantastyki, więc sięgając po każdą jego pozycję w sumie wiemy, czego możemy się spodziewać. Wartościowej, pełnokrwistej historii. I taka była.  Do przeczytania! 
8;Trylogia Krwawych w zamyśle chyba rzeczywiście miała być trylogią zanim nie zmieniła się w wielotomową sagę osadzoną w tym świecie. I dlatego ja ten tom traktuję jak zakończenie tej historii. A zakończenie uważam za jedno z najlepszych. Nie jako jedno wielkie tąpnięcie, ale rozciągnięte na kilka rozdziałów, które szczerze mówiąc, trochę przepłakałam. Słodko-gorzkie, otwarto-zamknięte, co uważam za spore osiągnięcie. Nie ma tu do czego się przyczepić, bo kilka rozdziałów więcej i byłoby przegięcie w jedną stronę, kilka mniej a byłoby przegięcie w drugą. Tutaj też, jak w poprzednich tomach, mam wrażenie, że Bishop dobrze oddaje naturę człowieka, ile czasu spędzamy w swoim wewnętrznym świecie, nie zawsze potrafiąc skomunikować się z drugim, gdzie relacje z innymi czasami wydają się stąpaniem po cienkim lodzie. Gdzie dobre intencje mogą być albo odebrane jak odrzucenie, albo okrucieństwo.  Nie brakowało tutaj całkiem dobrego humoru książka zawiera jednak kilka wstrząsających mocnych scen morderstwa, i dlatego uważam, że dobrze, że jest oznaczona jako książka dla dorosłych. Trochę zabrakło mi jakiegoś ciągu dalszego lub większej rozmowy Jaenelle z Wilhelminą. W zasadzie nie do końca poczułam dlaczego zaczęła wreszcie jej szukać i czy coś z sensem z tego wynikło. Na plus dodatkowo, że w tej części, nawet jeśli były jakieś błędy wydawnicze, to w przeciwieństwie do poprzednich tomów, żadnego nie znalazłam. 
8;Bardzo mi się podobała ta powieść głównie z dwóch powodów. Po pierwsze łączy w sobie to co lubię w powieściach obyczajowych: splatanie się teraźniejszości z przeszłością. Po drugie bardzo dobrze mi się czytało tę historię poszukiwań własnej drogi życiowej, wbrew prawie wszystkim dookoła.  Historia Oliwii jest prosta, jednocześnie zajmująca i pełna ciekawych sytuacji. Oliwia odważnie staje naprzeciw życiu, które ktoś dla niej zaplanował, tu nie ma kompromisów, rozważania cudzych pragnień i zastanawiania się nad tym, co by wolał ktoś inny. Tu Oliwia walczy o siebie i swoje szczęście. Jednocześnie rusza w prawdziwą podróż pełną tajemnic z przeszłości, bo zdecydowanie chce odnaleźć ślady swojej dawno zaginionej ciotki - powieściopisarki, która w latach 80tych zniknęła w tajemniczych okolicznościach.  Polecam tę powieść, bo to świetny kawałek literatury obyczajowej, który akurat mnie zaczarował. 
8;"Almond. Ten, który nie czuł" to naprawdę pięknie napisana opowieść o dorastaniu, o rozumieniu emocji i relacjach między ludźmi. Choć napisana tak spokojnym językiem, naprawdę angażuje emocjonalnie. A do tego nie sposób nie zainteresować się życiem jej bohaterów.   Zadziwiające jest jak historia o chłopcu nie odczuwającym emocji może być nimi przepełniona. Choć Yunjae nie czuje nic, nie rozumie uczuć swoich i innych, to jednak na jego drodze staje wielu ludzi których emocje mają wpływ na jego życie. Czy uda mu się żyć "normalnie"? I co w ogóle to oznacza - to normalne życie?   Chociaż książka jest dosyć krótka, opisana w niej historia jest kompletna, piękna i angażująca. Każdy rozdział, nawet jeśli zdarza się, że trwa zaledwie pół strony, wnosi coś do opowieści. Jak na to, że jest to historia o dojrzewającym chłopcu, dzieje się tu dużo rzeczy. Yunjae zdecydowanie nie ma łatwego życia, i to nie tylko przez to, jak wyjątkowo działa jego mózg.  Najlepsze książki to nie te z najbardziej niesamowitymi zwrotami akcji i pełną wydarzeń fabułą, ale te, które wzbudzają morze emocji i te z bohaterami, którzy chwytają nas za serce. I nawet fakt, że narracja prowadzona jest tu bez emocji, nie przeszkodzi w tym, by czytelnik poczuł ich tu wiele.   Jak dla miej ta książka zasługuje na 7,5/10. Czytanie jej było wielką przyjemnością, a historia Yunjae angażowała i sprawiała, że chciało się znać jego dalsze losy. 
10;Macie czasem tak, że po skończonej lekturze nie wiecie co napisać? Ja właśnie znalazłam się w takiej sytuacji!!! Nie potrafię opisać słowami jak bardzo pokochałam tę książkę, a samo "to była cudowna historia" nie wystarczy!!! 🥺 Więc pozostawiam wam kilka cytatów, które poruszyły moje serce 🥺❣️.  ❄️"- Dwoje dobrych przyjaciół to więcej niż stu kiepskich - odparł " ❄️"Bo wcale nie jest tak, że zmarli po prostu znikają, oni nadal tu są." ❄️"- Łzy to też woda - zauważyła. - A woda może przemienić się w śnieg." ❄️"- Za każdym razem, kiedy będzie padał śnieg, pomyśl o mnie - powiedziała. - I pamiętaj, że jestem w każdym kryształku śniegu." 
8;„Wigilia z nieznajomym” jest moją pierwszą świąteczną książką jaką kiedykolwiek czytałam, ale zdecydowanie nie ostatnią. Historia starego małżeństwa, które napotyka na swojej drodze liczne problemy z pewnością wyryła sobie miejsce w moim sercu. Antonina i Marcel są małżeństwem od 30 lat. Mimo iż, oboje wiedzą, że od dłuższego czasu ich w związku się nie układa nadal w nim tkwią. Mieszkają razem, lecz ich rozmowy ograniczają się do tematów o rachunki czy też o ich dzieci. Mężczyzna rozważa wyjazd za granicę. Natomiast w życiu kobiety pojawia się jej ukochany z przed lat – Łukasz, który miesza jej w głowie. Żadne z nich nie ma zamiaru spędzać wigilii w rodzinnym gronie, dlatego o świcie oboje opuszczają dom. Niestety okazuje się, że córka Marcela i Antoniny ląduje w szpitalu. Dziewczynka musi w nim zostać przez kilka dni. Nie chce, aby jej rodzice z nią zostali, dlatego prosi ich aby spędzili ten dzień razem. Małżeństwo nie mając wyboru zaczyna dzień pełen przygód. Czy dopadnie ich świąteczny cud, który złączy ich serca ponownie?  „Wigilia z nieznajomym” jest to historia, która nie raz wprowadziła mnie w stan refleksji. Autorka świetnie opisała relacje między dwojgiem ludzi i pomimo tego iż, niektóre przygody jakich doświadczyli bohaterowie wydawały się nierealne to cała historia wydaje się bardzo autentyczna i prawdziwa. W środku znajduję się mnóstwo zbiegów okoliczności, dzięki którym cała historia wydaje się kompletna. Podczas czytania wiele razy byłam w szoku gdyż nie spodziewałam się takiego przebiegu zdarzeń. Jednak mam wrażenie, że książka ta skierowana jest bardziej do „dojrzalszej” publiki. Historia ta jest przepełniona świetnym humorem i niejednokrotnie na mojej twarzy gościł uśmiech podczas jej czytania. Nie mogę tutaj nie wspomnieć o postaci Broni, która zdecydowanie jest moją ulubienicą. Jej humor i sposób bycia sprawiały, że nie raz nie zaśmiałam się w głos.  Książka wyróżnia się spośród innych książek nie tylko tym, iż porusza tematykę świąteczną lecz również dlatego, że ma całkowicie nie schematyczną i oryginalną fabułę. Książkę czyta się bardzo szybko przez lekki styl pisania. Autorka sprawiła, że odczuwałam wiele emocji - od śmiechu, przez rozgoryczenie czy stan refleksji. Z pewnością jeszcze powrócę do tej historii. A wam, gorąco polecam tą pozycję na zimowe chłodne wieczory. 
7;Lucian Marcello- najstarszy z synów, przybłęda, która swoje życie zawdzięcza swojemu nie biologicznemu ojcu. W jego świecie rodzina znaczy zacznie więcej niż krew bądź nazwisko. Nie ma niczego cenniejszego niż honor rodziny, szacunek i interesy. Mroczna historia nie daje spokoju mu spokoju i tego powodu nie może on spad. Wszystkie się zmienia, kiedy poznaje Kobietę swoich marzeń ❤️ … Jordyn- młoda kobieta który w bardzo młodym wieku straciła matkę i na wszystko musiała ciężko pracować. Od wielu lat pracuje w klubie z striptizem. Jest poza radarem mężczyzn którzy tam przychodzą. Jej życie jest zdominowane przez otaczających ją członków niebezpiecznego klubu motocyklowego, a przyszłość zależy głównie od tego, jak użyteczna dla nich będzie. Wszystko się zmienię, kiedy poznaje Luciana😊 Jednak klub motocyklowy nie daje za wygrana i Jordyn jest w wielkim niebezpieczeństwie.   Niesłychanie okrutny Lucian nie spocznie, dopóki nie zlikwiduje zagrożenia czyhającego na Jordyn. To jednak może go kosztować więcej, niż życie. 😯 … Mam mieszane uczucia. Z jednej strony, książę czytało się błyskawicznie i ciężko było mi się od niej oderwać, ale akcja troszeczkę szła za szybko. Jest to zdecydowania książka dla osób pełnoletnich ze względu na erotykę i brutalność. Jednakże już jestem w połowie drugiego tomu i tam również się dzieje 😈 
7;Historia rodziny Gucci potwierdza prawdziwość porzekadła (podobno włoskiego) o tym, że pierwsze pokolenie buduje fortunę, drugie ją rozwija, a trzecie trwoni… Można się o tym przekonać czytając biografię firmy, jaką jest "Dom Gucci". Autorka podaje bardzo dużo informacji na temat Guccich - ze szczegółami pokazuje w jaki sposób powstała firma, jak była zarządzana, przedstawia kolejnych członków rodziny, oprowadza po siedzibie firmy we Florencji, a potem w Stanach Zjednoczonych. Opisuje skandale, jakie wstrząsały Guccim, a także problemy finansowe. Jest tutaj wszystko, co powinno się znaleźć w takiej książce i czytałam ją z ciekawością, aczkolwiek lektura nie była dla mnie zawsze satysfakcjonująca. Nie mogę zgodzić się z opiniami, że książka jest nudna – bo trzeba pamiętać, że jest to literatura faktu, a nie powieść; jest to także przede wszystkim opowieść o firmie, dlatego tych, którzy liczyli głównie na skandale i ploteczki obyczajowe – może rozczarować. Nie jest to również książka tylko o Maurizio Guccim i jego morderstwie – jak film, który w tej chwili wchodzi na ekrany - aczkolwiek rozdziały właśnie o Mauriziu wydały mi się najciekawsze. Nie da się jednak ukryć, że dominuje w "Domu Gucci" aspekt biznesowy. Są długie rozdziały, gdzie autorka rozwodzi się głównie nad finansowo-prawnymi sprawami. Jak dla mnie tego było za dużo, w porównaniu z ilością informacji o tym, co powinno być tu kluczowe: modzie, o tym w jaki sposób Gucci z rodzinnego sklepiku z torebkami stali się symbolem luksusu i elegancji. Niestety w tej książce nie czułam ducha mody.   Nie jestem też przekonana co do rzetelności tej książki, bo znalazłam w niej błędy. Pewnie wśród tylu informacji może się zdarzyć... Trzeba też pamiętać, że biografia ta nie została nigdy przez Guccich autoryzowana. Czy to dobrze, czy źle – odpowiedzcie sobie sami. Jest jednak faktem, że nadmiar informacji, które serwuje autorka może przytłoczyć. 
7;Mnóstwo wątków wiąże się z poprzednimi częściami, które już trochę uciekły z głowy. Risk tropi morderców, ale trup gęsto się ściele, czyli w zasadzie jest nieskuteczny i w ważnych momentach często zawodzi. Bardzo przekombinowany i niewiarygodny był jego układ z Molanderem. Wg mnie od razu powinien go aresztować. No i na rozstrzygnięcie rozgrywki Dunji z wyjątkowo wrednym Kimem musimy poczekać... eh! 
6;Może to przez mniejsze wymagania po pierwszej, jak dla mnie niezbyt udanej części, ale lektura o wiele bardziej przemyślana, zestaw anegdot nie dłuży się i nie mamy wrażenia napominania przy każdej możliwej okazji o tytułowym Anonimowym Piłkarzu. Autor już zmierza ku końcowi kariery i jesteśmy świadkami wybierania przez piłkarza, co dalej z jego życiem zaglądając za kulisy pracy dyrektora sportowego, trenera i innych stanowisk niekoniecznie związanych z byciem na pierwszych stornach gazet, ale jednakowoż istotnych dla funkcjonowania klubu piłkarskiego. Autor momentami nawet pokusza się o filozoficzne wstawki, które nie wydają się wymuszone przez co książka tylko zyskuje na wartości. Polecam przeczytać nawet bardziej niż pierwszą część. 
8;Rodzina Lipowskich przeprowadza się do Bielin. Czeka ich wiele zmian, nikt jednak nie mógł przewidzieć w jakim stanie będzie czekał na nich ich nowy dom. Ciocia Mirka podupada na zdrowiu, rodzina ciągle walczy z brudem, a żeby tego było mało, dzieją się w nim dziwne rzeczy.  "Tajemnica domu w Bielinach" to moje kolejne spotkanie z cudownym słowiańskim światem wykreowanym przez autorkę. Bardzo ucieszył mnie fakt, że akcja tej książki dzieje się kilka lat po zakończeniu "Przesilenia", czyli 4 części serii "Kwiatu paproci". Już wtedy pokochałam tę mieszankę współczesności z słowiańską mitologią.  Głównymi bohaterami są dzieci, Bogusia, Leszek i Tosia. To co bardzo mi się w nich podobało, to to, że każdy z nich jest inny. Lubią różne rzeczy, myślą w swój własny sposób, przez co książka trafia prosto do serca czytelnika. Byłam zachwycona kiedy na kartach książki spotkałam znajome imiona. Jaga, Gosia, Mieszko oni również pojawiają się w tej książce, przez co "Tajemnica domu w Bielinach" od razu spodobała mi się bardziej.  Pomimo, że książka zaadresowana jest dla dzieci, myślę, że również dorośli będą się przy niej dobrze bawić. Jeśli podobała ci się seria "Kwiatu paproci" tutaj również się nie zawiedziesz. Dobrze poznać Bieliny oczami innych bohaterów. 
8;Dom Wielu Dróg to trzeci tom trylogii o Zamku napisanej przez Diane Wynne Jones.   Charmain to rozpieszczona nastolatka, która większość czasu spędza z nosem w książkach, nie angażując się w codzienne sprawy czy obowiązki. Gdy dziewczyna staje przed zadaniem opieki nad domem schorowanego wujka, który udaje się na leczenie do elfów, jest to dla niej nie tylko spore wyzwanie, ale i szansa, by zmienić coś w swoim życiu.  Główna bohaterka odkrywa, że samodzielne życie nie jest tak sielankowe, jak mogłoby się wydawać. Nawet gdy dołącza do niej mag na stażu i uroczy psiak, Tramp, z którym natychmiast łapie nić porozumienia, dziewczynka boleśnie zderza się z rzeczywistością. Rosnąca liczba spraw, którymi trzeba się zająć i coraz mniej czasu na czytanie wprawiają ją w irytację. Sytuacji nie poprawia fakt wezwania do królewskiego zamku, gdzie dziewczynka odkrywa jeszcze więcej tajemnic.  W Domu wielu dróg ogromnym atutem jest tytułowy dom, który za sprawą wielu drzwi, otwiera przejścia do różnych pomieszczeń i zakątków. Dodatkowo mamy tutaj oryginalną główną bohaterkę, która została zbudowana jako irytująca postać, odkrywająca jak wygląda prawdziwe życie. Jej przemianę i próby bycia lepszą wyraźnie widać wraz z rozwojem fabuły, przez co ostatecznie wzbudziła moją sympatię. W połączeniu z innymi bohaterami, w tym Sophie i Hauru, którzy epizodycznie pojawiają się w historii, nie sposób się od tej historii oderwać.   To był bardzo udany tom! Autorka ponownie przenosi czytelników do magicznego świata pełnego intryg i zagadek do rozwiązania, a jednocześnie pełnego ciepła i dobroci. Seria o Zamku to takie książki, które mimo swojej inności i baśniowego klimatu budzą pozytywne uczucia. Wciąż uważam, że pierwszy tom był najlepszy, jednak ten jest niewiele gorszy. Podoba mi się to, że każdy tom z tej trylogii jest inny i rozwija inne wątki. Świat w każdej z książek znacznie się od siebie różni, a jednocześnie każda z nich ma coś takiego w sobie, co sprawia, że chciałbym do niej wrócić.   Jeśli szukacie lekkich, pełnych ciepła historii z wyjątkowymi bohaterami i oryginalnymi światami, zdecydowanie zachęcam Was, żeby sięgnąć po te książki. 
5;Jest rok 1992. Partia Pracy wygrywa wybory, a populista Jack Barker zostaje premierem. Główny punkt wyborczy Barkera: likwidacja monarchii. Rodzina Windsorów opuszcza Pałac Buckingham, zostaje pozbawiona wszystkich dóbr, klejnotów, luksusów, a nawet zwierząt (jeden pies na jedną rodzinę). Zostają wysiedleni na obskurne przedmieścia, na Zaułek Cierniowy, do starych, zimnych, zagrzybionych domów.  Wychodzi nieporadność Windsorów: królowa rani się otwierając puszkę z karmą dla psa, Filip nie umie zagotować wody na herbatę ani włączyć ogrzewania, a królowa-matka nie wie, skąd wziąć papier toaletowy. Elżbieta nie potrafi sama się ubrać ani zrobić kanapki.  Windsorowie muszą stać się normalnymi ludźmi. Pomysł na książkę jest genialny, gorzej z realizacją. Można by z tego zrobić świetną książkę psychologiczną, np. o dramatach związanych z utratą władzy. Townsend potraktowała temat jako żart, lekką satyrę, i zrealizowała koncepcję dość płasko. Niby czyta się to przyjemnie i lekko, ale pozostaje niedosyt. Mój minus ląduje też do tłumacza i redakcji. Książka została przełożona z angielskiego na żywca, bez myślenia, przez co pojawiają się sytuacje Polakom nieznane, jak choćby obracanie się po markach produktów i nazwach sieci sprzedaży, które mają w książce znaczenie, tworząc niezrozumiały kontekst. Skład i łamanie - niezrozumiałe dla mnie używanie kursywy w przypadkowych miejscach. Mnóstwo wyrazów zostało tak napisanych bez jakiegokolwiek uzasadnienia. Ani to cytaty, ani akcenty, ni psy, ni wydry. Plus za zakończenie, które mnie zaskoczyło. 
5;Kilka elokwentnych obserwacji pokoleniowych, ale w większości odbieram to jak pamiętnik osobistych wspomnień, nieprzekładających się na nic wartościowego dla odbiorcy.   Plus dla autora za bycie level wyżej od Sally Rooney:) 
5;Piękne wydanie, oprawa fotograficzna całkiem ciekawa, ale treść to takie pogłaskanie tematu i to momentami dosyć toporne w odbiorze. Podzielenie na różnych autorów daje efekt zróżnicowania treści co jest na plus, ale ogólnie to mocno skupiające się na historycznym aspekcie powstawania, budowania, przebudowania Zamku Książąt Pomorskich. Momentami usypiacz, zabrakło mi tutaj bardziej podejścia od strony architektury, może jakieś smaczki, ciekawostki. Poważna książka na poważny temat z mocno okrojoną treścią, tak nie do końca godna polecenia. 
7;No i zakończyłam dziś swą przygodę z jasnowidzem Harry'm Erskine'm. Mimo, że sam cykl nie należy do tej "ambitnej" literatury, polubiłam bohaterów i wieczny klimat zniszczenia. Ostatnia część mocno odbiega od pierwszych, jednak mimo zagmatwanej miejscami fabuły czyta się przyjemnie. Z sentymentu daję 7 gwiazdek. 
2;Nuda, nuda, nuda. Ledwo skończyłam. Zwykłe romansidło kpiące z mitów greckich. Coś tam autorka wie, ale nie do końca. Historia potraktowana po macoszemu (nawet nie było nic o pięcie Achillesa). Nie polecam, a już szczególnie fanom mitologii greckiej. 
9;Rok 1990. W niewielkiej polskiej miejscowości policja rozpoczyna poszukiwania niespełna trzyletniego Jakuba Babicza, który niepostrzeżenie oddalił się od mamy w domu towarowym. Sprawę prowadzi komendant Leszek Suski, wspomagany przez odnoszącą sukcesy prokurator Maję Miksę. Akcja poszukiwawcza, w której biorą też udział tutejsi mieszkańcy, owocuje wstrząsającym odkryciem. W zagajniku nieopodal złomowiska zostają odnalezione zwłoki nie jednego, a trzech małych chłopców. Rok 2015. Była dziennikarka z Warszawy, dzieląca opiekę nad czteroletnim synem Ignasiem ze swoim byłym mężem, Zuzanna Hansen, zostaje poinformowana przez policję o wypadku, w którym życie stracił jej ukochany ojciec, Dariusz Lenart. Kilka godzin później kobieta zjawia się w jego mieszkaniu, gdzie dokonuje zaskakującego odkrycia. Okazuje się, że człowiek, który w pojedynkę ją wychował, do którego miała bezgraniczne zaufanie, przez całe życie ją okłamywał. Odpowiedzi na wszystkie interesujące ją pytania kryją się w małej mieścinie, w której przed dwudziestoma pięcioma laty doszło do zabójstwa trzech chłopców. I gdzie niedawno w dość podejrzanych okolicznościach zginęła chora psychicznie kobieta związana z tamtą niewybaczalną potrójną zbrodnią.  Powieść autorki głośnej trylogii kryminalnej z komisarzem Brunonem Wilczyńskim i dziennikarką Larysą Luboń, którą tworzą „Wrzask”, „Histeria” i „Amok”, i która być może już niedługo zagości na ekranie – trwają prace nad scenariuszem opartym na tym hitowym przedsięwzięciu. „Niewybaczalne” to czwarta powieść w pisarskim dorobku Izabeli Janiszewskiej. Niezwiązany z poprzednimi dokonaniami (choć autorka przewidziała małą rólkę dla komisarza Brunona Wilczyńskiego) kryminał, ale i solidny thriller psychologiczny, który swoją premierę miał w roku 2021. Zgodnie ze swoim zwyczajem, pomysł na tę historię Janiszewska zaczerpnęła z życia. Czy istnieją rzeczy, których nie sposób wybaczyć? Jak niemożność przebaczenia może wpłynąć na życie człowieka? I wreszcie czy prawda zawsze jest lepsza od kłamstwa? Czy istnieją takie prawdy, które miast wyzwolić, jeszcze mocniej nas spętają? „Niewybaczalne” to poruszające, głębokie studium okrutnie skrzywdzonych jednostek oraz trzymająca w napięciu opowieść o nieodpartej potrzebie odkrycia utajnionych kart ze swojej przeszłości. Pragnieniu, które może okazać się zabójcze. Empatyczna, chwytająca za serce, niepatyczkująca się z czytelnikiem, skłaniająca do refleksji historia, która prawdopodobnie zostanie z czytelnikami na dłużej.  W „Niewybaczalne” Izabeli Janiszewskiej, powieści, która moim skromnym zdaniem przeskoczyła poprzeczkę, jaką ta zdolna pani zawiesiła w swojej poczytnej trylogii kryminalnej, akcja toczy się dwutorowo. Wydarzenia z roku 1990 przeplatają się z umowną teraźniejszością (tj. rok 2015). W retrospekcjach autorka przyjmuje narrację trzecioosobową, w pozostałych zaś przypadkach w pewnym sensie narzuca nam perspektywę (w pierwszej osobie) byłej dziennikarki mieszkającej w Warszawie, Zuzanny Hansen, za panny Lenart. Niegdyś odnoszącej sukcesy, względnie szczęśliwej żony majętnego prawnika Łukasza Hansena, z którym teraz ma zdecydowanie chłodne relacje. Rozwód i wdrożenie opieki naprzemiennej nad ich obecnie czteroletnim synem Ignasiem. Rozpad rodziny i bolesny koniec kariery dziennikarskiej – Zuza swoje już wycierpiała, ale najwyraźniej Opatrzność się na nią uwzięła. Bo oto do naszej bohaterki dociera wiadomość o tragicznej śmierci ukochanego ojca. Jedynego rodzica, jakiego miała. Jedynego, jakiego zapamiętała. Człowieka, który lubił powtarzać, że prawda jest najważniejsza, który w jej pamięci utrwalił się jako osoba wyjątkowo prawdomówna. Osoba, w której wstręt budziły nawet najdrobniejsze przekłamania. Także te biorące się ze szlachetnych pobudek. Takie przekonanie o swoim ojcu miała czołowa bohaterka i zarazem częściowa narratorka „Niewybaczalne”, która tuż po śmierci Dariusza Lenarta zostaje zmuszona do drastycznej zmiany zdania na jego temat. Rzeczy, które Zuzanna odkrywa w jego mieszkaniu nie pozostawiają wątpliwości, że jej ojciec nie był tak prawdomówny, na jakiego się kreował. Bynajmniej. Przypuszczalnie zrobił to w dobrej wierze, oszukiwał Zuzę, żeby oszczędzić jej bólu, ale czy to nie on zawsze powtarzał, że lepsza najgorsza prawda od najpiękniejszego kłamstwa? Zuzanna już wie, że ojciec ją oszukał, ale to odkrycie rodzi mnóstwo pytań, które nie mogą pozostać bez odpowiedzi. Zuzanna nie potrafi przejść nad tym do porządku dziennego. Pozostawić te drzwi zamknięte. Wrota do przeszłości, które z jakiegoś nieznanego jej powodu zostały przed nią zatrzaśnięte. A wszystko zaczęło się w niewielkiej miejscowości gdzieś w Polsce (nazwa miasteczka nie pada), gdzie przed dwudziestoma pięcioma laty miało miejsce wyjątkowo makabryczne wydarzenie. Niewybaczalna zbrodnia. Potrójne morderstwo, które na zawsze odmieniło oblicze tej wcześniej spokojnej, bezpiecznej, sennej mieściny. Już okładka pierwszego polskiego wydania „Niewybaczalne” (Czwarta Strona, rok 2021) wywołała we mnie niepokój, dyskomfort emocjonalny, który, mówię Wam, jest w gruncie rzeczy łagodnym zwiastunem potworności, na której Izabela Janiszewska zbudowała swoją emocjonującą intrygę. Na poły przewidywalną (zagadka dwuwarstwowa, przy czym pierwszy z ujawniony przypadków bez trudu przedwcześnie rozpracowałam: nazbyt czytelne, niedostatecznie zawoalowane wskazówki), autentycznie wyciskającą łzy z oczu, ponurą, okrutną historią... od której trudno się oderwać. O trzech małych chłopcach, którym odebrano życie. O ludziach, którym przyszło żyć z tą straszliwą stratą. O niewyobrażalnej męce, nieludzkich katuszach, które zakończyć może tylko śmierć. I wytrwałej, wręcz desperackiej pogoni za najpewniej niewygodną przeszłością, która nie może - choć niewykluczone, że powinna - dłużej pozostawać w ukryciu. Odtajnienie „tych akt” staje się ważniejsze od własnego bezpieczeństwa. Ważniejsze od życia? Tego życia, które najwyraźniej w dużej części jest ułudą?  „Nie byli ofiarami, jak ich nazwał, byli dziećmi. Kruchymi, niewinnymi i martwymi.”  Małe miejscowości. Na pozór enklawy bezpieczeństwa, zaciszne punkty na mapie, gdzie rytm życia rzadko się zmienia. Rutyna, monotonia dnia codziennego, która wielu wystarcza do szczęścia. Nuda odganiana niewyszukanymi, prostymi rozrywkami. Mniej i bardziej satysfakcjonująca praca, piękne obrazki szczęśliwych rodzin, ale i takich, której najchętniej bierze się na języki. Samotna matka wychowująca całą gromadkę dzieci, które jak wieść niesie mają różnych ojców. W oczach sąsiadów niewiele lepsza od niej, jeśli w ogóle, jest zmagająca się z depresją kobieta, która została sama z dwójką dzieci. Każde szanujące się polskie miasto ma swoich pijaczków – tych, co to zdaje się nigdy nie trzeźwieją i nie wykazują najmniejszej ochoty na wyjście z nałogu. Widać tak im dobrze. Tylko te dzieciaki... Małe urwisy, które notorycznie zakłócają im spokój. Z nimi źle, a bez nich jeszcze gorzej. Przekonają się o tym nie tylko mężczyźni, którzy zwykli zbierać się w pobliżu złomowiska, aby w miłej atmosferze dostarczyć swoim organizmom wymaganej dziennej dawki procentów. Część retrospektywną otwiera zaginięcie prawie trzyletniego chłopca, jedynego dziecka młodego i powszechnie lubianego w tych stronach małżeństwa, Romana i Elżbiety Babiczów. Poszukiwania kończą się z chwilą odnalezienia zwłok aż trzech tutejszych chłopców. Widok, jaki ze szczegółami ujawnia Izabela Janiszewska w zagajniku w bliskim sąsiedztwie lokalnego złomowiska, myślę, skruszy nawet najtwardsze serca. Napełni potężnym smutkiem (na łzy też lepiej się przygotować), ale i słusznym gniewem. Człowiek, który dopuścił się czegoś takiego, niewątpliwie z nawiązką zasłużył na jak najbardziej dotkliwą karę. Karę śmierci? U niejednego mieszkańca tego nienazwanego miasteczka budzi się pragnienie odpłacenia sprawcy pięknym za nadobne. Życie za życie. „Wakacje na koszt państwa” to czysta kpina w przypadku takiego bezeceństwa. Tylko bolesna śmierć sprawcy tej ohydnej zbrodni, tylko lincz, może jakoś zadośćuczynić takiej krzywdzie. Na pewno? Janiszewska zapytuje nas, czy zemsta w podobnych przypadkach ma szansę przynieść choćby tylko częściowe ukojenie? Oczyszcza czy zanieczyszcza cierpiące dusze? Czyż nie lepiej przebaczyć? Teoretycznie tak, ale trzeba pamiętać, że na tym świecie nieprzerwanie dochodzi do zbrodni tak odrażających, tak wstrętnych, że już sama myśl o wybaczeniu w części społeczeństwa budzi niesmak, oburzenie... w każdym razie kategoryczny sprzeciw. Stajemy oko w oko ze zbrodnią tak grubego kalibru, że początkowo może (ale nie musi) udzielić się nam tytułowe przekonanie co poniektórych mieszkańców małego miasteczka, w którym toczy się prawie cała akcja książki (z wyjątkiem pierwszej stacji na nowej drodze Zuzanny Hansen), że to jedna z tych rzeczy, które podpadają pod „niewybaczalne”. Z drugiej strony Janiszewska nieśpiesznie buduje w nas przeczucie, że wybaczenie to najlepsza opcja nawet dla najbardziej poranionych dusz. Janiszewska na kartach tego nie tak znowu długiego dziełka (trochę ponad czterysta stron) kreśli szczegółowe, empatyczne portrety całej masy postaci, z których tylko Zuzanna Hansen jest osobą z zewnątrz. W pewnym sensie, bo pierwsze pięć lat swojego życia, Zuza mieszkała w tej wielce podejrzanej mieścinie. Podejrzanej, bo im bardziej ta ciężko doświadczona przez los, kobieta, zagłębia się w sprawę potrójnego zabójstwa sprzed lat oraz świeżej sprawy zagadkowej śmierci psychicznie chorej kobiety, tym więcej ma powodów, by wierzyć w jakiś szerzej zakrojony spisek. Paranoja? Możliwe. Mało snu i nadużywanie alkoholu też mogą wpływać na jej zdolność właściwej oceny sytuacji. Wypadałoby brać to pod uwagę, ale jakoś nie potrafiłam osłabić w sobie zaufania do tej przemiłej towarzyszki. Ale nie dla osób, które wedle jej oceny coś ukrywają. Nie dla tych, którzy w jakiś sposób jej się narazili. Jakiś czas temu Zuzanna straciła prawie całą wolę walki. Jedyne, co jeszcze trzymało ją na tym świecie to czteroletni synek i pewnie też ojciec, z którym jednak od kiedy jej życie prywatne i zawodowe praktycznie legło w gruzach, kontaktowała się rzadziej niż dawniej. Teraz, można powiedzieć, Zuza wreszcie wraca do świata żywych. Wraca nieprzejednana, wytrwale goniąca za prawdą dziennikarka, która ma swoje sposoby na wyciąganie informacji nawet z najbardziej opornych świadków. I widzi więcej od lokalnych policjantów oraz pani prokurator, która pracowała nad najbardziej wstrząsającą sprawą, jaką pamięta ta mająca swoje sekrety okolica.  „Zabite dechami”, depresyjne miasteczko gdzieś w Polsce. Dla niektórych może i doskonałe schronienie, ale dla innych tu właśnie jest piekło. Tutaj nie tyle żyją, ile wegetują w oczekiwaniu, w tęsknocie, za śmiercią, która położy kres katuszom zgotowanym... sami sprawdźcie przez kogo. Koniecznie! „Niewybaczalne” to w mojej ocenie najlepsza z dotychczasowych powieści Izabeli Janiszewskiej. Klimatyczna, skłaniająca do refleksji, niesamowicie uczuciowa opowieść, podejmująca niełatwą, naprawdę ciężką tematykę. Bezkompromisowa, docierająca do głębi, straszna. Okrucieństwo nie do przyjęcia, zbrodnie nie do wybaczenia. Rasowy kryminał i szarpiący nerwy, intensywny thriller psychologiczny w jednym od polskiej pisarki, która... teraz to dopiero rozwinęła skrzydła! Pioruńsko dobra rzecz.  http://horror-buffy1977.blogspot.com/ 
8;Już pisałem, że cykl „Nielegalni” to światowa klasa powieści szpiegowskich i zdanie to podtrzymuję. POLECAM! 
10;Recenzję książki Życie jest zbyt krótkie piszę dopiero 2 dni po jej przeczytaniu. Zazwyczaj recenzje staram się pisać jak najszybciej po przeczytaniu danej powieści, ponieważ pamiętam wtedy najwięcej szczegółów, a emocje po przeczytaniu książki nadal są świeże i chcę się nimi z Wami podzielić. W przypadku najnowszej książki Abby Jimenez jest zupełnie inaczej. Aby napisać tę recenzję, musiałam przemyśleć kilka spraw i przepłakać parę godzin. Dosłownie. Ta książka zwaliła mnie z nóg i pozostawiła ogromną ziejącą dziurę w moim sercu... Główną bohaterką książki jest 28-letnia Vanessa, znana youtuberka, która opiekuje się swoją siostrzenicą. Jej 19-letnia siostra jest narkomanką i ani myśli o tym, aby pójść na odwyk, a później zająć się córeczką. Adrian to 32-letni prawnik, który podoba się dosłownie każdej kobiecie. Tak się składa, że Vanessa i Adrian są sąsiadami. Do ich pierwszego spotkania dochodzi, gdy mężczyzna puka o 4 nad ranem do drzwi Vanessy, ponieważ mała Grace płacze tak bardzo, że nie daje mu spać. Gdy okazuje się, że kobieta nie jest w stanie jej uspokoić, Adrian postanawia interweniować i sam w magiczny sposób uspokaja małą. W ten oto sposób rozpoczyna się znajomość, która bardzo szybko przeradza się w przyjaźń. Ma być to jednak tylko i wyłącznie przyjaźń. Adrian bowiem dopiero co zakończył 8-miesięczny związek, a Vanessa podejrzewa, że choruje na ALS - stwardnienie zanikowe boczne. Jej babcia, mama, ciocia i siostra zmarły na tę chorobę przed 30 rokiem życia i Vanessa jest przekonana, że wkrótce i ją czeka śmierć. Z upływem czasu jednak Vanessa i Adrian znacznie się do siebie zbliżają i coraz trudniej jest ukryć im swoje uczucia. Czy Vanessa zdecyduje się wejść w nowy związek? Jak zareaguje Adrian, gdy dowie się o jej chorobie? Czy ta dwójką ma szansę na szczęśliwą przyszłość? Aby się tego dowiedzieć, koniecznie sięgnijcie po książkę Życie jest zbyt krótkie! Wcześniej widziałam o tej powieści bardzo wiele pozytywnych opinii. Jednak zdarzało się to już wcześniej w przypadku innych książek, ale żadna z nich nie sprawiła, że byłam tak bardzo poruszona po jej przeczytaniu. Życie jest zbyt krótkie to książka jedyna w swoim rodzaju, obok której nie da się tak po prostu przejść. Zmusza ona czytelnika do wielu przemyśleń... Vanessa to niezwykle pozytywna bohaterka, którą podziwiam z całego serca. Starała się ona czerpać z życia pełnymi garściami i nie patrzeć w Słońce - aby nie myśleć o złych rzeczach, które ją spotykają. Adrian z kolei ujął mnie swoją troskliwością w stosunku do Vanessy, ale także malutkiej Grace. Tak naprawdę pokochaj je obie od pierwszego wejrzenia, tylko przez jakiś czas nie zdawał sobie z tego sprawy. Bardzo poruszył mnie moment, gdy Vanessa zdecydowała się od niego odejść, a on zrozumiał swój błąd. Wiedział, że bez względu na wszystko chce być z nią możliwie jak najdłużej. Aby ją odnaleźć poruszył niebo i Ziemię. Mało tego, pokonał swój największy lęk... Autorka do ostatniej strony książki trzyma czytelnika w napięciu. Jeśli chodzi o zakończenie jakie nam zaserwowała, to ja jestem z niego bardzo zadowolona. Myślę, że nie mogłoby być ono lepsze. Książka została napisana z perspektywy Vanessy i Adriana, dzięki czemu mogliśmy poznać myśli i rozterki ich obojga. Moje serce skradła także okładka książki, która jest po prostu niesamowita. Vanessa jest postacią niesamowitą. Zaraża wszystkich dookoła swoją pozytywną energią, ale wiemy, że jest ona postacią fikcyjną. Bardzo fajnie czyta się książki, gdzie bohaterowi są tak pozytywnie nastawieni, ale gdzieś w głębi czujemy, że takich osób jest na świecie bardzo mało, lub w ogóle ich nie ma. No bo jak można być tak często uśmiechniętym wiedząc, że nasze życie może wkrótce dobiec końca? Mało tego, zarażać pozytywną energią innych i pomagać innym chorym, aby dać im szansę na lepsze życie. Okazuje się, że takie osoby naprawdę istnieją. W posłowiu autorka zdradziła, że pisząc książkę inspirowała się prawdziwą aktywistką i youtuberką Claire Wineland. Nigdy wcześniej o niej nie słyszałam, więc postanowiłam poznać jej historię. Okazało się, że Claire była chora na mukowiscydozę i mnóstwo swojego życia spędziła w szpitalu. Stał się on jej drugim domem, a lekarze i pielęgniarki drugą rodziną. Obejrzałam kilka filmików z jej kanału na YouTubie i nie mogłam uwierzyć, że jedna osoba może mieć w sobie aż tyle pozytywnej energii, którą zaraża widzów. Claire podróżowała po świecie i zachęcała innych do walki z chorobą. Zmarła w 2018 roku w wieku 21 lat. Na YouTubie możecie znaleźć film dokumentalny poświęcony jej życiu, zatytułowany Claire. Za egzemplarz recenzencki książki dziękuję wydawnictwu Muza! 
3;Gdyby nie wprowadzenie nowej/starej postaci na samym końcu historii, nie sięgnęłabym po następny tom. Słaba, nawet na guilty pleasure się nie nadaje, a mam ich kilka. Ciekawy pomysł, ale realizacja pozostawia wiele do życzenia. No i nie rozumiem po co wprowadzać na początku wątek morderstwa w "normalnym" świecie, by zaraz go porzucić, przez 98% historii zająć się sprawą z magicznego świata wrócić i do niego na samym końcu, (chyba tylko po to, żeby domknąć ten wątek, który po prostu nie był potrzebny). Mimo to czyta się szybko, więc tym wieksza szkoda, że ta lekkość nie została spożytkowana na lepszą historię, na lepszą bohaterkę, która nie będzie alter ego autorki. Naprawdę, wystarczy przeczytać jak wygląda Dora i porównać ze zdjęciem autorki, żeby wszystkie elementy układanki wpadły na swoje miejsce i zacząć się śmiać. 
8;To już moje szóste spotkanie z nadkomisarzem Leo Wechslerem z berlińskiej policji.  "Nocą na Askanischen Platz" jest wg mnie, obok "Smierci w błękicie" (tom 2), najlepszą z dotychczasowych części retro kryminałów dziejących się w między pierwszą, a drugą wojną światową. Tym razem śledztwo rozgrywa się w środowisku uczniów renomowanego gimnazjum, w którego sąsiedztwie znaduje się ekstrawagandzki teatr wystawiający sztuki dla widzów o bardzo mocnych nerwach.  Na terenie szkoły znalezione zostaje ciało, które ciężko zidentyfikować. Tropy wiodą początkowo do rosyjskich, biednych emigrantów, ale czy rozwiązanie jest tak proste? Tym razem rozwiązania możemy się domyśleć dosyć wcześnie, ale nie odebrało mi to przyjemności czytania, bo autorka dużo miejsca poświęciła zarówno psychologii bohaterów, jak i tłu historycznemu. I nie mam tu na myśli Berlina lat 20-tych (bo tu, jak zawsze, research jest świetnie przeprowadzony), ale także czasom pierwszej wojny światowej, frontowi wschodniemu, obozom pracy, weteranom i ich powrocie do domu.  Susanne Goga z wyczuciem wplata postaci, wydarzenia autentyczne nadając swoim powieściom jeszcze więcej realizmu. 
6;Interesuję się tym, co się dzieje z naszym planetą i klimatem – trzeba być ignorantem, by się tym nie interesować. Dlatego z ciekawością sięgnęłam po reportaż Kolbert poświęcony współczesnemu masowemu wymieraniu gatunków, a wszystkie badania wskazują, że odpowiedzialny za to wymieranie jest człowiek. Czego spodziewałam się po „Szóstym wymieraniu”? Na pewno jakichś krótkich podsumowań poprzednich pięciu, no i przeprowadzonej w przystępny sposób analizy tego, co się dzieje obecnie. A co dostałam? Kolbert podróżowała po świecie, przyglądała się różnym badaniom, a każdy rozdział swojej książki poświęciła innemu miejscu i innej tematyce. Oczywiście wszystko to składa się na opowieść o wymieraniu gatunków, ale mam wrażenie, że jest ona niezbyt uporządkowana. Jest tu całkiem sporo historii – nie tyle o poprzednich masowych wymieraniach, ale raczej o historii ludzkości i jej wpływie na środowisko. Autorka udowadnia, że nie jest to nowe zjawisko, związane z epoką przemysłową, ale że już pojawienie się na Ziemi homo sapiens okazało się zgubne dla wielu innych gatunków. Kolbert opowiada jeszcze o tym, jak na przestrzeni lat naukowcy dochodzili do wniosku, że gatunki wymierają, a człowiek ma w tym swój udział. Wątki historyczno-naukowe czytało mi się dobrze i sporo się z nich dowiedziałam. Słabiej to, niestety, wygląda, gdy chodzi o współczesne badania. Autorka niby rozmawia z naukowcami, jeździ na stacje badawcze, obserwuje ich pracę, zadaje pytania… A mam wrażenie, że czytelnik niewiele z tego wszystkiego dostaje. Trochę szczegółowych ciekawostek, które jednak szybko umkną z pamięci, trochę niepowiązanych ze sobą tematów. Brakuje mi spójności w opowieściach, brakuje silniejszej nici przewodniej niż tylko powtarzane w kółko, że to wszystko wpływ człowieka. Całość czytało się dość dobrze, ale jednak bez spodziewanych rewelacji. 
7;Dosyć ciekawa, choć nie zachwyciła mnie jakoś bardzo 
7;Ciekawa książka, wciąga od początku, bałam się, że będzie ciężka do czytania, sama nie wiedzialam czego się spodziewać, ale było ok. Tematyka hejtu została przybliżona i poruszone kilka trudnych tematów, końcówka dla mnie za szybka, na szczęście wszystkie wątki wyjaśnione. Chętnie przeczytam inne książki Mossa :) 
8;"Czerń rubinu"  @klaudiamax_autor @wydawnictwo_novaeres  Romans fantasy, gatunek który bardzo rzadko zdarza mi się czytać. Jednak mimo uprzedzeń, jestem ta książką oczarowana. Tak! Ta książka mega mi się podobała i mimo że ma prawie 700str, to tej historii jest mi poprostu mało 😳 tak, sama jestem zdziwiona. Książka wkręciła mnie od samego początku aby na końcu pozostawić w zawieszeniu i czekać na dalszy ciąg. Ta historia jest tak skonstruowana, że nie wyczuwa się tego fantasy jako bajkę, jest tak napisana jakby wszystko co się działo była naprawdę. Historia osadzona w realnym świecie z nutą kryminału. Bo jednak mamy morderstwa, które są niewyjaśnionymi przypadkami. Ciężko określić kto ich dokonuje. To wszystko łączy się w naprawdę wciągająca historie, która łączy wiele gatunków przez co czyta się z ogromnym zainteresowaniem. Nie mogę jednak powiedzieć że to książka na raz, bo jednak jest to piękna cegiełka przez którą cierpna ręce to jest ona warta uwagi i przeczytania. Styl autorki bardzo przyjemny w odbiorze, czyta się płynnie z niecierpliwością co dalej bo historia jest bardzo ciekawa. Postacie w książce wykreowane świetnie, chociaż upartość głównej bohaterki czasami sprawia że pakowała się w niepotrzebne kłopoty. Jednak jak widać taka jej natura. Luiza wydawała się początkowo zwyczajna studentka, pracująca w barze. Nic nadzwyczajnego. Jednak z każdym rozdziałem poznajmy jej życie a tu autorka mocno zaszalala z kreacja postaci. W trakcie myślałam że jednak trochę za dużo tych atrakcji ma ta jedna kobieta. Jednak historia została tak dobrze stworzona, że wszystkie elementy zaczęły się ze sobą łączyć, tworząc niezwykła historie.  Osobiście historia bardzo przypadła mi do gustu i niecierpliwie wyglądam kontynuacji. 
4;Ciut lepszą historia niż w pierwszym tomie, ale nadal ten sam problem - dobre pomysły i słaba realizacja. 
7;Książkę można potraktować jako wstęp do nauki szybkiego czytania. 
7;- Łagrowy "Każdy" jest samotną jednostką, bowiem tortura pracy i przekleństwo głodu, chociaż wspólne tam wszystkim, są zarazem tym, co najbardziej dzieli współwięźniów (…) Doskonale samotni są zarazem doskonale obojętni wobec innych. Jednoczy ich ta jedna wina: obojętność, przyzwolenie na dziejące się zło – tak istotę łagru opisuje ta wybitna książka, nieodzowna każdemu zainteresowanemu tą tematyką w polskiej literaturze.   Co ważne, nie jest to jakaś nudna „naukawa” rozprawa przeznaczona wyłącznie dla literaturoznawców czy historyków. To napisana wspaniałym językiem analiza, czym były łagry dla tych polskich więźniów, którzy umieli zrozumieć i opisać to doświadczenie.   A wkład w dorobek literatury łagrowej choćby Gustawa Herlinga-Grudzińskiego, Aleksandra Wata, Lea Lipskiego, Barbary Skargi nie ustępuje bynajmniej Aleksandrowi Sołżenicynowi, Warłamowi Szałamowowi, Eugenii Giznburg.  I tylko jednego bardzo żal: że jak pisze Autorka (wnuczka ofiary mordu w Katyniu, a zarazem doświadczona śmiercią ojca w katastrofie smoleńskiej ) „nie istnieją łagry-muzea, zwiedzane przez znudzone wycieczki szkolne"...  Ten "grób pamięci" zasługuje na jakieś symboliczne zasypanie - choćby przez wznowienie tej książki. Mam bowiem wrażenie, że w 2002 r., wydana przez Wydawnictwo ZNAK, nie zaistniała tak, jak powinna była 
10;Twórczość autorki książki pt. '' Polacy pod tęczową flagą'' autorstwa Pani Anny Konieczyńskiej do tej pory nie była mi znana. Chciałam ją poznać, gdyż porusza ona w niej historie, z którymi my nie wiemy, jak na co dzień radzą sobie te osoby w życiu codziennym i jak są postrzegani przez społeczność.  Lubię, kiedy podjęty i przedstawiony trudny temat przez autora, który z reguły nie jest dobrze rozumiany w społeczeństwie ogólnie, ale za to przedstawiony został konkretnie i na przykładach niesprawiających trudności w ich całościowym pojmowaniu po dokładnym zapoznaniu się z nim.  Na samym początku zwróciłam uwagę na bardzo dobrze dopasowaną w tekście czcionkę dzięki, której nie miałam problemu z jego czytaniem oraz opracowanej do niej prezentującej się w całości grafice.  Bohaterowie wszystkich czytanych przeze mnie tychże historii opisanych przez autorkę są nie tylko odważni w swoich przeprowadzanych indywidualnych bądź wspólnie działaniach myślę, że czują się osamotnieni, gdyż nie mogą nic zrobić, aby ich inność była lepiej rozumiana, że można normalnie żyć, kochać, ale nie jest jednak nieakceptowany. Gdy padają słowa od obcych ludzi nie akceptacji i jest to niemiłe w całościowym odbiorze tego, jacy są i żyją każdego dnia.  Podoba mi się to, że gdzieniegdzie znajdują się dla tych osób nie zawsze akceptowanych przez społeczeństwo miejsca tolerancji, bo w nich, akurat niewystępujących barier o stanowiska pracy czy chociażby wykazywanie się w celu uzyskiwaniu lepszych wyników pracy, gdyż kocha się inaczej.  Nie ukrywam tego, że książka ta będzie miała swoich zwolenników i krytyków, ale moim zdaniem cieszę się, że Pani Anna Konieczyńska ją napisała, ponieważ pomoże, ona wielu osobom zrozumieć co tak naprawdę czują opisywani przez nią bohaterowie, gdy jedni z nich istnieją w dokumentacjach, a drudzy nie, a związki ich małżeńskie nie są w Polsce prawnie uznawane, lecz jedynie za granicą.  Warto zwrócić uwagę w tej książce na to, czy my jako Czytelnicy dopisalibyśmy dalszy ciąg tych historii, o których dowiadujemy się z odpowiednio dobranych przez autorkę czy jednak zostało w niej zawarte te wszystkie informacje, o których chcemy wiedzieć na ten niełatwy w odbiorze całościowym temat.  Moją uwagę przyciągnął również ostatni rozdział: Tęczowi Polacy: Historia, pojęcia i gdzie szukać pomocy.  Wydawnictwu Znak dziękuję za podarowanie mi do zrecenzowania książki pt. '' Polacy pod tęczową flagą'' autorstwa Pani Anny Konieczyńskiej.  Polecam przeczytać tę książkę 
9;Historia jest genialna, ubolewam, że nie ma dalszej kontynuacji :/ 
7;Siedem typów ateizmu to ciekawy przegląd poglądów ateizmu w wydaniu różnych filozofów oraz ich rys historyczny. Dla laika jest to przystępna lektura, zachęcająca do poznania nowych opinii oraz poszerzenia wiedzy w tym temacie. Z najbardziej interesujących informacji tej książki mogę uznać fakt, iż zmienia ona zasadniczo punkt widzenia na świat jako jedyny słuszny. Okazuje się, że odrzucając pewne aksjomaty, możemy widzieć więcej i szybciej wyczuć nurty filozoficzne, ukryte w przekonaniach storytellerów, polityków czy publicystów.  Siedem typów ateizmu w interesujący sposób spina filozofię i religię jako sposoby poszukiwania prawdy i szczęścia, a każdy z typów jest jednym ze sposobów poszukiwań - mniej lub bardziej pasujący konkretnemu człowiekowi. Polecam szukającym! 
9;„Storm” to kolejna osobliwa odsłona burzliwego życia braci z klubu motocyklowego z serii #StormRidersMC . 😈 Bezpośrednia i wybuchowa powieść, w której sami bohaterowie są dla siebie największymi wrogami. Opowieść twardzieli, którzy wbrew pozorom potrafią oddać serce tej „jedynej”, jak i zamierzają chronić swoją miłość za cenę własnego życia. 😚 Niezaprzeczalnie nowy początek kontra znienawidzona przeszłość, to najważniejsza bitwa w tej powieści. 😱 Storm to nieobliczalny i gwałtowny mężczyzna, dla którego najważniejszy jest klub i jego bracia. Uparty prezes, któremu nikt się nie przeciwstawia, dopóki nie spotyka na swojej drodze drobnej kobiety. Summer niczym „puszka Pandory” zaskakuje swoją skomplikowaną osobowością, z początku nieśmiała i niedostępna… jednak z czasem szokuje wszystkich swoją drapieżną naturą – która nie raz doprowadza do szewskiej pasji Storma. 😂 Fenomenalna potyczka kobiety i mężczyzny, w której jedno z nich może okazać się przegranym. Autorka stworzyła historię, w której uparci wojownicy nieświadomie pokonują własne słabości – tylko i wyłącznie będąc razem… Ku mojej radości walki bohaterów jednoczą ich otoczenie, a przyjaciele - mają to coraz bardziej kreatywne pomysły odnoszące się do testowania namiętności pary zalotników. 💞  On pewny siebie samiec alfa, Ona – która musi okazać się rozsądniejsza w ich przygodzie miłosnej. Pisarka bezlitośnie wrzuca bohaterkę w coraz to bardziej skomplikowane tarapaty, z których to bohater niekoniecznie chcę ją ratować. 🔥 Powieść pełna zaborczości, impulsywnej miłości… oraz wszechobecna silna więź przyjaźni – która towarzyszy wszystkim bohaterom. Autorka swoim stylem pisarskim potrafi fantastycznie przykuć czytelnika do powieści i sprawić, że jej sekrety odmienią bieg czytelniczego wieczoru. ❤  „Storm” to niesforna historia, w której gburowaty bohater, musi dać z siebie coś więcej, niż samą władzę i przebiegłość w uczuciach. Lektura o niebezpiecznym życiu motocyklistów, a w samym ich centrum ambitna wojna damsko - męska… 💔 Polecam z czystym serduszkiem. 😍 
7;Po genialnym „Drelichu” postanowiłam sięgnąć po inny tytuł Autora, by przekonać się, czy Jakub Ćwiek dołączy do grona moich ulubionych powieściopisarzy kryminalnych. „Drelich” postawił poprzeczkę bardzo wysoko, więc z lekkim przestrachem zasiadłam do „Topieli”. Z każdą kolejną stroną opowieści o chłopcach z Głuchołaz, którym w wakacje 1997 r. przyszło dorosnąć szybciej niż się tego spodziewali, robiła na mnie coraz większe wrażenie. Było ono tym większe jeśli weźmie się pod uwagę, że nie jest to wyłącznie fikcja literacka, a autentyczne zdarzenia ubrane w fabularny koloryt musiało zrobić wrażenie.  Nie jest to wprawdzie książka, w którą pada się jak w studnię, gdyż wymaga ona skupienia i śledzenia kolejno wprowadzanych wątków, a tych jest niemało. Sam fakt, że Autor opowiada o losach czterech przyjaciół, młodych chłopaków na progu swej dorosłości, przedstawiając tło obyczajowe ich codziennej egzystencji, wymusza na Czytelniku koncentrację i baczne śledzenie fabuły, która nabiera rozpędu niczym śnieżna kula. Z pozoru nudna rzeczywistość lat 90.tych położonych nieopodal Opola Głuchołaz nabiera emocji w związku ze zbliżającą się Wielką Wodą i Powodzią Stulecia. Żywioł, który zbliża się do miasteczka, wznosząca się fala powodziowa budzi zainteresowanie chłopców, a jednocześnie przynosi nieoczekiwane odkrycia. W końcu trupa w wodzie nikt z nich się nie spodziewał, a to tylko początek dramatycznych zdarzeń, które na zawsze odmienią ich los.  Książka pisana jest prostym, wręcz naturalizowanym językiem, w którym nie brak wulgaryzmów, co jednak absolutnie nie budzi moich zastrzeżeń. Trzeba mieć na uwadze, ze to sposób komunikowania się młodych ludzi, którzy choć nie pochodzą z patologicznych rodzin, na co dzień tak się ze sobą porozumiewają, a maniery wyższych sfer zostawiają na czas obiadków u cioci Basi😊Równie dobrze oddane zostały emocje towarzyszące chłopcom, ich rozterki, konieczność podejmowania trudnych życiowych decyzji, często pry braku wparcia dorosłych. Mnie ta nastoletnia perspektywa przekonuje, zatem z czystym sumieniem polecam „Topiel”. 
7;Hmm, jak dla mnie książka ze zbyt oczywistym, wyłożonym na tacę przesłaniem i nauką. Jednak nie jest to aż tak wielki minus- w ten sposób trafi do znacznie młodszej grupy odbiorców, co również jest niezwykle ważne! Sama historia jest niezwykle wzruszająca. Myśl o tym, że niektórzy ludzie muszą się zmagać z prześladowaniem każdego dnia, wprost rozrywa mi serce, ale też wyzwala poczucie wdzięczności, że ja sama nigdy nie byłam jedną z tych osób. 
8;Nie będę oryginalna, kiedy napiszę, że "Moją kuzynkę Rachelę" cechuje narastający niepokój odczuwany przez czytelnika praktycznie od pierwszej do ostatniej strony. Niczym w szekspirowskiej tragedii - po prostu wiemy, że to skończy się źle, a autorka umiejętnie podsyca to uczucie. Powieść jest niezwykle spokojna, skoncentrowana na relacji między dwójką głównych bohaterów, z których poznajemy tak naprawdę tylko młodego mężczyznę, Filipa. Rachela pozostaje tajemnicą. Du Maurier serwuje nam zagadkę ludzkiego umysłu, wodząc także czytelnika za nos i ostatecznie zostawiając go z pytaniem w głowie. 
7;Czy można w pełni ocenić i docenić powieść jeżeli znamy jej dosyć wierną adaptację serialową? Sam nie wiem... To moje trzecie spotkanie z powieściowymi seriami pana Mroza, spotkanie zdecydowanie najbardziej udane, ale przez znajomość serialu pozbawione zaskoczeń i pełnej radości ze zwrotów akcji itp. 
7;Temat fantastyczny, ale struna patosu i taniej ckliwości naciągnięta do granic. Innemu autorowi może bym wybaczył, bo to - oczywiście - nie jest zła powieść. Grosmanowi nie. Za bardzo szanuję jego talent.   Cóż, będzie lepiej... 
5;Dopóki esesmani byli nazywani "czarownikami" tylko w przenośni, nie było to dla mnie jakoś wielce niestosowne, tym bardziej w przypadku książki skierowaniej do młodszego czytelnika. Zgrzyty pojawiły się w momencie, gdy kreacja głównego antagonisty faktycznie zaczęła podążać w kierunku czarnej magii. Nie jestem też pewna, czy stosowne było umieszczenie motywu mówiącej lalki w pociągu zmierzającym do Auschwitz. A gdy na domiar wszystkiego, wśród bohaterów pojawia się Janosik, odczuwam lekki zawrót głowy... Dopóki magia (jakkolwiek piękna by nie była) nie miesza się zanadto ze światem rzeczywistym, historia jest naprawdę piękna. Metafory - jak najbardziej, rozwiązania rodem z naiwnych bajek - niekoniecznie. 
10;Dotyka mojej duszy, zmusza mnie do myślenia, do refleksji nad przyszłością i przeszłością. Wycisza, a zarazem powoduje dyskomfort i niepokój bo z jednej strony jest to powieść postapokaliptyczna osadzona gdzieś tam w czasie, a z drugiej strony porusza kwestie dotyczące teraźniejszości. Taka jest najnowsza powieść Autora Nieznanego.   Już w "Nawiści" autor przyzwyczaił mnie do języka dopieczonego, jakby niedzisiejszego, poetyckiego. Wtedy było o przeszłości, tym razem jest o przyszłości a dotyka spraw bieżących, problemów egzystencjalnych przed którymi próbujemy uciec w cały ten zgiełk, a on nam nie pozwala tego zrobić chwalą mu za to. Kocham książki od dawien dawna, ale nie było mi dane obcować z takim rodzajem literatury jaki funduje Autor Nieznany aż nie zaprosił mnie do zapoznania ze swoją twórczością.  Kiedy zdecydujecie się przeczytać "Dotyka.."musicie wiedzieć iż nie jest to książka do jednego szybkiego posiedzenia gdyż język jakim została opowiedziana ta historia i przesłanie jakie ze sobą niesie to temat do spokojnego i rozłożonego w czasie delektowania się. Warto więc rozłożyć sobie tą przyjemność w czasie. Jak opowiedzieć o tej książce żeby za dużo nie zdradzić i nie pokusić się o spoilerowanie. Najlepiej chyba będzie opowiedzieć jakie refleksje pojawiały się u mnie po lekturze.  Po pierwsze nowa powieść Autora Nieznanego to hołd złożony starości. Żyjemy w czasach kiedy to wpojony został nam kult nowości. Starzy ludzie traktowani są jak niewygodny temat, balast którego najlepiej się pozbyć z przestrzeni publicznej a ewentualne wyrzuty sumienia pomoże zabić konsupcjonistyczna rzeczywistość. To samo róbmy przecież z przedmiotami których już nikomu nie chce się naprawiać bo przecież można sprawić sobie nowy sprzęt. Być może zabrzmi to brutalnie ale dawne autorytety, mentorów sprowadziliśmy do roli zniedołężniałych dziadków, którzy tylko niepotrzebnie przypominają o nieuchronnym przemijaniu i śmierci.  Po drugie wydaje nam się że nie musimy poznawać, badać, eksplorować otaczającego świata. Wiedza nie jest już jedną z nadrzędnych wartości, bo przecież wszystko można sprawdzić na bieżąco w internecie. To czy jest to informacja sprawdzona, jakie jest jej źródło, kto za nią stoi to już inna bajka ale przecież "dont bother". Kiedyś uczyliśmy się od innych, obserwowaliśmy naszych dziadków, rodziców, mistrzów. Kiedyś czytaliśmy książki, wgłębialiśmy się w historię żeby wyciągnąć odpowiednie wnioski, a teraz mamy to gdzieś. Mało tego nie chcemy uczyć się na błędach. Tradycja jest już obecna tylko w karykaturalnych ideach polityków którzy kręcą na niej polityczne lody. Tęsknota to jest to właśnie uczucie które wzbudził we mnie autor.   Po trzecie apokalipsa to nie temat przyszłości, to już się stało. Już w tym momencie dochodzimy do momentu kiedy technika, nowoczesność, industrializacja wypchnęły bliskość i człowieka ze świata. Emocje są coraz częściej sztuczne, są wytworem leków, wspomagaczy wszelkiego rodzaju, są bardziej impulsami nad którymi nikt się nie zastanawia. Ludzie w kapitalistycznym pędzie za sukcesem i pieniądzem, za nowym gadżetem, za rozgłosem zapominają jakie znaczenie ma gest, nie wspominając już o dotyku. Bez bliskości nie ma jednak ludzkości i o tym przede wszystkim jest dla mnie ta książka.   Po czwarte i piąte ...może już starczy bo pewnie każdy z Was odkryje coś innego dla siebie po lekturze "Dotyka...". Kończę już więc nostalgicznie i pewnie nie raz jeszcze wrócę do tych stronnic.. 
6;Muszę przyznać, że sięgając po Dług Honorowy byłam bardzo, ale to bardzo sceptycznie do niego nastawiona, z uwagi na fakt, że pierwsza część cyklu średnio mi się podobała. Tym razem akcja rozgrywa się w Lubuskim i podoba mi się ta zmiana. Choć bohater jest ten sam, jest w tym coś świeżego, dość mam już tych przewidywalnych kryminałów, gdzie przez trzynaście tomów zbrodnie dokonują się tylko w jednej miejscowości lub jej obrębie. Niemniej jest w tym cyklu, w jego głównym bohaterze coś westernowego, cała ta mentalność małej mieściny, gdzie nagle pojawia się znikąd jakiś koleś i wszyscy momentalnie go nienawidzą. Ciężko nie zauważyć, że nawet pojawiła się taka typowo westernowa scena - wiecie, wchodzi taki Clint Eastwood do saloonu i nagle rozmowy milkną, a wszyscy kowboje obserwują go żując tabakę i plując nią pod stół, barman pół godziny poleruje jedną szklankę z obojętną miną, ale też uważnie obserwując przybysza - w Długu Honorowym było niemalże identycznie, tyle że zamiast saloonu była zwykła knajpa, a zamiast kowbojów miejscowe karki.  *pełna opinia na www.pannajagiellonka.pl 
10;To była moja pierwsza manga jaką kiedykolwiek przeczytałam. Ma w moim sercu specjalne miejsce, historia dobrze przedstawiona 
8;Kuba Krawczyk to maturzysta, który stoi przed wieloma ważnymi wyborami. Pewnego dnia poznaje Olgę – skrytą, ale piękną dziewczynę, która wywraca jego świat do góry nogami i rozpoczyna lawinę wydarzeń w życiu chłopaka.  W tym samym czasie Kuba poznaje ukrywaną przez rodziców tajemnicę, która sprawia, że musi podjąć decyzję, w której nie ma dobrego wyboru...Kiedy wydaje się, że jest szczęśliwy na wybranej przez siebie drodze, dochodzi do tragedii, która raz na zawsze odmienia jego życie i stawia pod znakiem zapytania wszystko, w co wierzył i czemu ufał… Cudowna książka o trudnych wyborach i zmaganiu się z cierpieniem spowodowanym bohaterstwem i dobrym sercem. O tym, jak jedna zła decyzja pociąga za sobą kolejne. I o tym, jak tajemnice potrafią czasem zniszczyć, a czasem odmienić ludzkie losy. Dla mnie – i jest to uczucie mocno subiektywne, więc proszę się powstrzymać od komentarzy „chyba czytałyśmy dwie różne książki” – to książka o tym, jak kobiety potrafią zagmatwać komuś życie, a szczególnie te zranione. A może i o tym, że nie można się bawić cudzymi uczuciami. Książka trudna, ale warta przeczytania. Czyta się jednym tchem przez płynność fabuły i wartką akcję. Wiele w tej książce emocji – zarówno tych dobrych, jak i tych złych. Sprawiają one, że ciężko się od tej książki oderwać (Może dlatego zaczęłam ją czytać o 18, a skończyłam o trzeciej nad ranem). Bohaterowie niejednoznaczni, dlatego ciężko ich ubrać w jakiekolwiek opisy. Jedyne, co mogłabym jej zarzucić, to rozwleczone wydarzenia i niepotrzebne wątki. Jak najbardziej polecam przeczytać – sztosik! 
6;Przyznam, że chciałem dać 7 ale za bardzo irytowały mnie pewne niejasności Tak jak historia na początku mnie zaciekawiła tak potem zaczęła śmieszyć. Już nie mówię tu o zamianie imion z "Heleny" na "Halinę" ale o samej fabule. Kiedy dotarło do mnie kto jest duchem a po klaskaniu nie było to trudne to po prostu stwierdziłem, że autora poniosła fantazja. Dziewczyna,która została przedstawiona jako osoba mająca zaburzoną psychikę, jest zdziecinniała (co chwilę klaszczę i tańczy jak dziecko)jest na tyle cwana żeby dzwonić do Adama, podrzucać kartotekę z dowodami, kontrolować całą wieś i wysługiwać się mieszkańcami w skrojonej przez siebie intrydze.... aż mnie to raziło. Po drugie przez całą praktycznie książkę czytałem jak kiwa bohaterów (poza snem Mirka)i zaczęło być to nużące. Koniec spowodował niedosyt. Ogólnie zabrakło mi jakiegoś oporu w starciu z tym duchem ale takiego, że przyklasnąłbym z tekstem "dobrze, dostała chociaż solidnego kopa". Daję 6. 
3;Brakowało mi logiki. Nie mogłam zrozumieć, dlaczego absurdalne sytuacje są przedstawiane jako niby racjonalne. Szybko domyśliłam się też, kto jest winnym. Kilka wątków bardzo rozbudowanych zupełnie nic do książki nie wnosiło i moim skromym zdaniem były całkiem niepotrzebne. 
3;Książka skończona na siłę. W połowie ma się ochotę odłożyć ją na półkę. Styl pozostawia wiele do życzenia. Źle napisana. Jakby ktoś pisał ją na czas. Wszystko dzieje się w oka mgnieniu. Pstrykasz i masz. Gorzej niż w serialach. Przemyślenia bohaterów opisane w sposób łapatologiczny. Nie ma miejsca na jakiekolwiek domysły. Wszystko podane na tacy. Książka niczym nie uwodzi czytelnika. Nie polecam. Skoda czasu na nijakość. 
3;Książka w zasadzie o niczym. Strasznie się umęczyłam podczas lektury. Im dalej tym zachowanie bohaterów staje się coraz bardziej absurdalne. Irytujące opisy i dialogi tylko przepełniły czarę goryczy. To nie jest zdecydowanie mój typ literatury, ale sądzę, że nawet największy miłośnik obyczajówek miałby problem z polubieniem tej historii. 
10;Książka pełna pozytywnych emocji. Autorka stworzyła piękną historię, bohaterka ewaluuje na kartach książki. Pozwala oderwać się od rzeczywistości i przenieść w świat postaci opisanych w książce. 
7;Bardzo dobra kontynuacja wątków podjętych w "Hyperionie" i "Upadku Hyperiona". Przeniesienie akcji w czasie służy nowej opowieści o podróży ku... czemu? Tutaj muszę uniknąć spoilerów, aczkolwiek fani Dzierzby znajdą tutaj coś dla siebie ;) 
10;Wiedziałam wcześniej, że autorka wspaniale odnajduje się w komedii. Opis tej książki sugerował, że naprawdę czeka mnie wyjątkowy wieczór, kiedy za sukces uznam fakt, że nikt mnie nie zaknebluje jak co chwilę będę parskać śmiechem. Taki też był mój wieczór! Książka jest rewelacyjna!!  Uwielbiam w autorce to, że otwierając jej książkę mam szeroki uśmiech na twarzy. 100% zgodności poczucia humoru! Zaczynam czytać pierwszą stronę i po kilku zdaniach już wiem, że będzie bosko! Co tam ja już po pierwszej stronie uśmiałam się strasznie! Bohaterka tej książki została porwana przez ludzi obcego, niebezpiecznego człowieka. Mężczyzna zakochany po uszy w pewnej modelce, jak na mafiosę przystało porywa wybrankę i na jego wyspie mają żyć długo i szczęśliwie. Niestety doszło do pomyłki, bo ukochana wyjechała, więc z mieszkania porwano opiekującą się kotem właścicielki- jej kuzynkę. Nie da się ukryć, że mężczyzna jeszcze nie wie jaki wyjątkowy okaz trafił mu się przez przypadek, ale przekona się wielokrotnie, że drugiej takiej nie ma! Oby przeżył!  Kochani, ja po prostu jestem zachwycona! Ile tu łez od śmiechu leciało, ile razy mąż kazał się uciszyć, a, że ciekawość wygrywała, to śmialiśmy się razem, kiedy czytałam mu fragmenty na głos. Główna bohaterka jest tak postrzelona, że nie wierzę, że ktokolwiek pozostanie obojętny wobec tej fabuły. Autorka ma taką cudowną swobodę w snuciu tego typu opowieści, że ja w pewnym momencie dostawałam ataku śmiechu już na etapie, kiedy dopiero czytałam o tym, że nasza bohaterka tylko coś planuje zrobić! Skończyłam książkę w środku nocy i śmiałam się dalej..  Pożyczę teraz mamie, a potem będę wracać do tej książki! Oj będę! Tu nawet nie chodzi o pomysły, chociaż autorka ma ich pełną głowę, ale styl, klimat jaki tworzy, tą nić porozumienia z czytelnikiem. Kiedy otwieram jej książkę to tak jakby autorka szeptała do ucha: Zmęczona? Ogarnęłaś wszystko? Teraz usiądź wygodnie mam dla Ciebie coś co Cię idealnie zrelaksuje!   Pikantny romans, sytuacje tak komiczne, że brzuch boli od śmiechu. Tego nie da się podrobić. Kocham tą książkę! 
7;Dla mnie wspierająca w rozwoju, a zwłaszcza jego trudnych/wymagających momentach. 
8;Historia Leonarda Binenti czyli "Króla Midasa". Mężczyzna miał wszystko - pieniądze, szacunek, siał postrach. Budowa imperium wiele go kosztowała, nikt nie ważył się stać mu na drodze. Jak już znalazł się odważny, krew lała się smutnieniami. Wszystko czego dotkną potrafił przemienić w złoto, ale czy na pewno? Emily Carter, młoda dziewczyna, życie jej nie rozpieszczało. Śmierć matki, brutalny chłopak, brat w więzieniu, na dodatek ciąża - to tylko część jej piekła. Postanowiła coś z tym zrobić, jednak jedynym ratunkiem okazał się jej brat. Czy zdoła jej pomóc? Drogi Emily i Leonardo przecinają się w więzieniu, gdy ta przychodzi odwiedzić brata. Co się wydarzy i czy jej życie będzie odrobinę lepsze?  W ostatnim czasie jest bardzo dużo książek z wątkiem mafijnym. Myślałam, że to będzie kolejna, oklepana lektura. Jednak historia Emily i Leonardo zaskoczyła mnie pozytywnie. Naprawdę fajna historia, którą czyta się lekko, szybko i przyjemnie. Akcja cały czas się dzieje, od początku do końca. Bohaterowie bardzo fajnie nakreśleni, ci główni, jak i ci poboczni. Leonardo to prawdziwy wulkan emocji, nie wiadomo, kiedy nastąpi wybuch, twardziel z sercem zimnym jak głaz. Emily wskrzesiła to skamieniałe serce do życia. Pokazała, co to jest prawdziwa miłość i co znaczy mieć rodzinę. Czytając możemy przeżywać wspólnie z bohaterami wzloty i upadki oraz być świadkami rodzącego się uczucia. Nie wiadomo, kiedy może dopaść nas strzała amora. Tak było w tym przypadku, dla ukochanej osoby zrobi się wszystko. Zakończenie to prawdziwy rollercoaster emocji. Na pewno nie jest to moje ostatnie spotkanie z twórczością autorki. 
7;Nawet dorosły czasem ma ochotę przeczytać lekturę przeznaczoną dla dzieci! Zwłaszcza jeśli wie, że książka jest wydana przez Wydawnictwo Wilga, które bardzo często serwuje lektury, z których nie tylko najmłodsi potrafią czerpać przyjemność oraz naukę. Pierwszym z brzegu przykładem, który może to potwierdzać, są książki Marty Kisiel. Pełne ciepłego, rodzinnego klimatu okraszonego odrobiną niepewności i strachu, a do tego udekorowane bardzo poważnym przesłaniem dla całej rodziny. Skoro tak, to czemu miałbym nie spróbować książki Katarzyny Bereniki Miszczuk, której dorobek pisarski miałem już okazję poznać?  Rodzina Lipowskich od niepamiętnych (a w każdym razie niepamiętnych dla dzieci) czasów mieszka w Warszawie. Czasem jednak przyzwyczajenia muszą ustąpić miejsca rodzinnym obowiązkom, które calutką gromadkę dzieci wraz z ich mamą rzucają do Bielin, maleńkiej wioski w Górach Świętokrzyskich. A cóż tam zastaną? Na pewno ciocię Mirkę, szeptuchę, którą odwiedził nieznany dzieciom Pan Alzheimer! Oprócz tego pojawi się dużo magii (która przecież nie istnieje, bo nie została naukowo dowiedziona), słowiańskich demonów (ale to nie są potwory spod łóżka?) oraz mnóstwo innych, niecodziennych dziwów!   Cała akcja osadzona jest w – a jakże! – Bielinach, gdzie autorka już wcześniej stworzyła wydarzenia znane być może niektórym z Was z cyklu „Kwiat paproci”. Pewnie więc część osób zastanawia się, czy można przeczytać „Tajemnicę domu w Bielinach” bez znajomości wspomnianego cyklu. No cóż, to jest, jakby nie patrzył, książka dla dzieci, więc Wasze pociechy raczej na pewno nie znają „Szpetuchy” – nie zrobi więc to im na pewno żadnej różnicy! Jeśli sami sobie jednak nie chcecie psuć zabawy związanej z czytaniem którejkolwiek z powieści, to spieszę poinformować, że nie zepsujecie jej sobie. Osobiście nie czytałem „Kwiatu paproci”, ale poza spotkaniem bohaterek z Bielin, nie zauważyłem niczego, co mogłoby mi zniszczyć ewentualne próby zapoznawcze z siostrzanym cyklem. Jaka jednak jest sama „Tajemnica domu w Bielinach”? Na pewno ciepła. Ma taki rodzinny klimat, w którym nawet dorosły czuje się częścią rodzinnych perypetii. Pouczająca, to bez dwóch zdań, zwłaszcza w kontekście coraz częściej spotykanych rozwodów w rodzinach. Nie jestem pewien, czy dokładnie taki był zamysł autorki (można się spodziewać, że tak), ale wplecione między główne wydarzenia rozmowy na temat rozwodu rodziców pokazują cały ten proces w sposób dla dziecka zjadliwy. Znaczy, tak mi się wydaje, że jest on zjadliwy, bo pokazuje niuanse w mega prosty sposób, a przede wszystkim próbuje pokazać, że żadne dziecko, ani również nic, co mogło zrobić, nie doprowadziło do tej sytuacji. Jest to sprawa dwójki dorosłych osób, które wciąż mogą chcieć jak najlepiej dla swych pociech.  To, co trzeba Wam wiedzieć, to informacja o wolnym rozkręcaniu się historii. Jest to w sumie dość oczywiste, bo jakoś trzeba czytelnika wprowadzić zarówno w samo miejsce, w którym dzieje się cała akcja (w tym przypadku dom cioci Mirki), jak również przedstawić osoby występujące w historii. A w „Tajemnicy domu w Bielinach” to my mamy trochę postaci do przedstawienia! Na pewno kilkoro z nich może być znanych osobom, które czytały cykl „Kwiatu paproci”, w skład którego wchodzi między innymi „Szeptucha” czy „Jaga”. Oprócz tego jednak mamy (prawie) całą rodzinę Lipowskich! Osobiście nie mam pojęcia, kto dokładnie występował już w „Kwiecie paproci”, więc dla mnie i tak było całkiem sporo nowych osób (zwłaszcza w książce dla dzieci), więc w pełni rozumiem takie wolniejsze rozkręcanie się całości!   Skoro już jesteśmy przy postaciach… Rodzeństwo Lipowskich jest świetne! Każde z nich (no, nie licząc Dąbrówki, ale to w końcu maluśki brzdąc) ma swoje cechy charakteru, swoją własną osobowość i własne podejście do życia. Najbardziej się jednak wyróżnia Leszek, który nie tylko jest tym najbardziej twardo stąpającym po ziemi, ale wykazuje również cechy opiekuńcze w stosunku nawet do starszej siostry. Ta z kolei ma już swoje pierwsze znaki zainteresowania płcią przeciwną, a cała reszta potrafi jej lekko dopiec, co pięknie pokazuje, w jaki sposób rodzeństwo potrafi być wobec siebie przyjaźnie złośliwe. Znaczy się – to normalne. Z punktu widzenia czytającej lub słuchającej dziatwy brzmi to chyba jak coś fajnego, nie? W efekcie wygląda na to, że jest to naprawdę fajny początek nowej serii dla dzieci – chociaż może niekoniecznie najmłodszych. Ładnym uzupełnieniem samej historii są ilustracje Marcina Minora. Mają swój urok, pasują do klimatu, a do tego wprowadzają nieco niepokoju, głównie formą rysowania twarzy. Ciekaw jednak jestem bardzo kolejnych tomów i nawet być może poczułem się zachęcony do sięgnięcia po „Kwiat paproci”! 
10;Bardzo fajna i przyjemna manga, czytało się ją bardzo szybko. 
7;Muszę przyznać, że książka zaczęła się bardzo dobrze od kilku mniej ze sobą połączonych rozdziałów, w których dało się wyczuć fajny nieprzesadzony humor i umiejętność autorki w pisaniu, które lekko się czyta. Ta koncepcja już mi się podobała, ale od kiedy na drodze głównej bohaterki Katarzyny staje ciężko chora Teresa i rozdziały zaczynają już iść jedną drogą to dopiero zrobiło się ciekawie.  Kaśka to kobieta po pięćdziesiątce, która ma za sobą nieudane małżeństwo, dorosłą córkę, współprowadzi salon kosmetyczny i uwielbia język włoski. Jest energiczna i po wcześniejszych doświadczeniach nie zamyka się w sobie, tylko stara się czerpać z życia jak najwięcej, więc gdy okazuje się, że odkrywając kolejne karty pamiętnika Teresy musi udać się do Paryża to nie waha się ani chwili. Tam poznaję córkę Teresy i jej przyjaciół, którzy wspólnie zaczynają ją wprowadzać w swoje tajemnice.  Przenosimy się w czasie za pomocą pamiętnika odkrywając wszystkie sekrety, które są bardzo intrygujące. Zdradzę wam tylko, że zamieszana jest w to wszystko mafia i okazuje się, że warto mieć klienta w salonie kosmetycznym, który obraca się w tych podejrzanych kręgach.😎  Drobnym minusem była dla mnie zbyt szybka i idealna miłość, którą na swej drodze spotyka główna bohaterka. Mnie samą denerwują schematy widziane często w książkach i filmach, czyli poznają się, rozstają najczęściej przez nieporozumienie, a potem na końcu szczęśliwie się schodzą, więc doceniam wszystkie inne pomysły na książkowe romanse, ale tu było, aż za idealnie.😉  Cała akcja i jej rozwiązanie, jak i również wszystkie bardziej dramatyczne wątki były jak najbardziej na plus, a zakończenie dotyczące znajomej paryżanki było mocno zaskakujące. Czytałam, że autorka pracuje już nad kolejną częścią i nie mogę się w takim razie doczekać kontynuacji, bo czuję, że kolejna część będzie mocno włoska. 💥 Za egzemplarz dziękuję @wydawnictwo_novaeres 
10;Fantastyczna kontynuacja przygód komisarza Igora Brudnego. Pod koniec myślałam, że wybuchnie mi serce z nerwów. Piotrowski to moje odkrycie tego roku. Czekam na kolejną część i wszystko co wyjdzie spod jego ręki. 
5;Największy problem „Córek Wawelu” stanowi moim zdaniem hybrydyczność formy. Autorka postawiła na połączenie kilku gatunków, co niestety nie przysłużyło się warstwie narracyjnej: przejścia pomiędzy poszczególnymi gatunkami trochę zgrzytają, ponadto każdy z nich wydaje się niedopracowany. Pomysł na warstwę fabularną świetny – szkoda tylko, że jest ona dość pretekstowa i momentami mocno naciągana; elementy biograficzne wypadają średnio (głównie przez chaotyczną chronologię zdarzeń), zaś wstawki historyczne/eseistyczne autorka podaje miejscami z podręcznikową manierą, a to na ponad 800 stronach tekstu zapewne znuży nawet najwytrwalszego czytelnika… W każdym razie mnie na pewno.   Ale żeby nie było, że tylko narzekam, to stronę merytoryczną „Córek...” oceniam pozytywnie. Podziwiam ogrom pracy, jaki włożono w zgromadzenie wszystkich tych informacji, natomiast nie zrobiły one na mnie aż tak wielkiego wrażenia, a nie ukrywam – na to liczyłem. Być może jest to spowodowane tym, że wcześniej miałem już styczność z tematem, więc zdecydowaną większość faktów, anegdot oraz legend znam – straciły one dla mnie urok „efektu wow”.  Koniec końców uważam, że Anna Brzezińska poległa na technicznej stronie książki: nie okiełznała ani rozbuchanej formy, ani sporej ilości materiału. Mimo to, jeśli ktoś chciałyby dowiedzieć się czegoś więcej o dworze Jagiellonów, „Córki Wawelu” stanowią solidne źródło wiedzy. 
7;Obejrzałam film, przeczytałam książkę(która przeleżała u mnie kilka lat). W pełni zaliczone. 
7;Moje pierwsze spotkanie z autorem i jego twórczością, było dziwnie, ale nawet ciekawie moi najmilsi.  Ocena antologii nigdy nie jest łatwa, wiadomo, że to zbiór opowiadań i naturalnie są słabsze i lepsze jak z pierogami są prawilne z mięsem i jest cała reszta dla proletariatu i nizin społecznych to przecież proste.  Czy była tu wielka groza, to bym jednak nie powiedział, było kontrowersyjnie i ciekawie, ale nie „dygałem” jak to się mawia wśród młodzieży. Co nie zmienia faktu, że każde z opowiadań jest jakieś, ma w sobie jakiś charakter.  Rozbawiło mnie trochę opowiadanie „Pop art”, które mówi o przyjaźni z nadmuchiwanym człowiekiem, bo słyszałem już takie historie, ale to facet bardziej wchodził w kosmiczna relację z nadmuchaną panią, ale tutaj mamy opowieść w nieco innej odsłonie, ale też jest miło. To znaczy dla kogoś na pewno jest miło…  Bardzo rozsądne jest opowiadanie "Synowie Abrahama” i powiadam Wam warto je sobie przeliterować i się zaznajomić, zrozumieć i zastanowić i tam sobie można też wnioski wyciągnąć, ale można też ich nie wyciągać. Ogólnie można robić różne rzeczy, ale można też ich nie robić i taką dowolność to ja szanuję i poważam.  Duży plus dla autora, że zostawia pole do interpretacji, bo nie ma nic gorszego niż łopatologiczne tłumaczenie krok po kroku co to za inscenizacja się odbywała moi mili. Ja tam sobie lubię drążyć, dociekać, badać, weryfikować co tam komu w tak zwanej duszy gra jest to mój tak zwany kolokwialnie konik.  Jestem zaskoczony na plus i polecam się poznać z tym tomiszczem zwłaszcza, że wydanie jest zacne i tak dalej… moi mili najmilsi moi. 
10;"Współczesnym czytelnikom,których myślenie o pańszczyźnie zostało w dużej mierze ukształtowane w czasach PRL-owskiego wytłumiania dawnej przemocy, "Chamstwo" może się jawić jako książka "grubo ciosana": przesadzona, nierealistyczna, nieprawdopodobna. Nie oznacza to jednak wcale, że jest ona mniej prawdziwa" - te słowa autora zamieszczone w "posłowiu" niewątpliwie oddają prawdę o wiedzy jaka wpajana była osobom takim jak ja - PRL to czasy mojej edukacji podstawowej i średniej, a wiedza którą wtedy wbito mi do głowy do dziś gdzieś w jej zakamarkach pokutuje, mimo kilkudziesięciu lat, które od tego czasu upłynęły. "Wsi spokojna, wsi wesoła..." - rozpoczyna wiersz znany poeta i niestety, jest to obraz, który większość ludzi ma przed oczami również i dzisiaj (zważywszy na żenujący poziom nauki w szkołach), więc książka Kacpra Pobłockiego jest pozycją wartościową i bardzo potrzebną, zwłaszcza dla tych, dla których "tylko prawda jest ciekawa". Tortury zazwyczaj kojarzymy z Inkwizycją lub wymuszaniem zeznań, a robiąc sobie z rechotem radosne zdjęcie w zabytkowych dybach podczas zwiedzania zamków, nawet do głowy nam nie przychodzi co tam się kiedyś działo...  Książkę "pochłonęłam" w półtora dnia, nie mogąc się od niej oderwać. Bogactwo wiedzy, którą tutaj znalazłam, niejednokrotnie wcześniej zupełnie nieznanej, jest ogromne. Szkoda jedynie, że w ramach wprowadzenia do tematu, dla mniej zorientowanych historycznie czytelników, nie znalazł się opis organizacji systemu feudalnego na ziemiach polskich - warto zatem, przed przystąpieniem do lektury właściwej, ten zakres wiedzy sobie uzupełnić. Oprócz koszmarnego losu chłopów (po zapoznaniu się z tą, szokującą i przerażającą częścią, nawet osoba nienawidząca lewactwa z całego serca musi Olgę Tokarczuk i jej wypowiedź na temat chłopstwa zrehabilitować i, doprawdy, mało pocieszający jest fakt, że jak pisze autor, w całej Europie było jeszcze gorzej...), znajdujemy w książce zagadnienia zupełnie nieznane jak np. sposoby radzenia sobie ze stresem i depresją (bardzo ciekawy, miejscami zaskakujący rozdział - tu jako przykład opis roli kołtuna - zazwyczaj przecież kojarzonego przez nas po prostu z brudem i niechlujstwem), powstawanie "wysp wolności" w lasach i górach oraz opis jak wyglądało tam chłopskie życie (m.in.ciekawe informacje o hucułach), zupełnie mi wcześniej nieznana kwestia rozmyślnego rozpijania ludności wiejskiej (w kontekście tych informacji diametralnie inaczej jawi mi się obecnie rola żydów-karczmarzy, których dotychczas postrzegałam jako winowajców, teraz natomiast jedynie jako narzędzie), ciekawe opisy ludowych utopii, baśni, klechd i mitów, sposoby przedostawania się chłopów do stanu szlacheckiego (proces powstawania tzw. "lumpenszlachty" - przyjrzawszy się w jaki sposób "wykluwały" się po 1945roku nasze obecne "lumpenelity" - nie sposób oprzeć się tu wrażeniu powtarzalności pewnych mechanizmów na przestrzeni wieków), bunty i powstania chłopskie (nie miałam pojęcia, że było ich tak wiele, a pierwsze miały miejsce już w XI w!) Sporo miejsca poświęca autor sprawie arian (o których z ławy szkolnej wiedziałam tylko tyle, że zostali wygnani) oraz chłopskiej obyczajowości (która nie tylko we dworze, ale jeszcze dziś mogłaby uchodzić za"Sodomę i Gomorę":)). Autor poruszył również los kobiet na wsi na przestrzeni wieków oraz sytuację służby domowej w okresie międzywojennym. W tej ostatniej kwestii , wiedza nasza jest zazwyczaj bogatsza, bo w literaturze pięknej tego okresu nie brakuje postaci rożnych "Walków" ,"Maryś" i innych nieszczęsnych istot skazanych na fanaberie i humory "swoich państwa" nie tylko we dworach, ale również w domach mieszczańskich (vide: sztuki Gabrieli Zapolskiej czy Tadeusza Dołęgi-Mostowicza). Kto jednak,czytając zwraca na nie uwagę? Przyznam, że dopiero po lekturze "Chamstwa" zastanowiłam się nad tym... Daję tej książce zdecydowane 10 gwiazdek. Dlaczego? Przecież to nie żadne arcydzieło, a jedynie książka historyczna... Daję, ponieważ otworzyła mi oczy i w przyszłości pozwoli pod zupełnie innym kątem spojrzeć na wiele zagadnień historycznych. Uważam, jak autor, że: "opowieść mieszczańska demontuje empatię - uniwersalizuje bardzo szczególną wrażliwość, tworzy iluzję, że każda perspektywa jest tożsama z perspektywą klasy średniej;że nie ma innej rzeczywistości". Burzmy ją i szukajmy prawdy... 
7;Kolejna z powieści obyczajowych spod pióra Simenona o "nagim człowieku". Czy dobrze znamy drugą osobę, z którą przyszło dzielić nam życie? Co tak naprawde o niej wiemy? Czy prawidłowo interpretujemy jej słowa, gesty, często przelotne, nieuchwytne, niby nic nieznaczące? Czy tworzymy jej idealny obraz skrojony do naszych potrzeb i marzeń? Co dzieje się, gdy na tym obrazie powoli pojawiają się drobne rysy, pęknięcia, niby nic nieznaczące nieścisłości? Odpowiedzi na te pytania odsłaniają się powoli na stronach tej krótkiej powieści. 
6;Druga część trylogii z Brunem Wilczyńskim zrobiła na mnie dobre, jednak dużo mniejsze wrażenie niż część poprzednia. Książka napisana jest tak samo lekko jak wcześniejszy tom i ciężko się od niej oderwać. Historia jest ciekawa i czytelnik ma silną potrzebę dowiedzenia się, jakie jest rozwiązanie zagadki.   Niestety zakończenie bardzo mnie zawiodło. Prawdą jest, że nie spodziewałam się rozwiązania zagadki, ale mimo to, wybór autorki jest mało satysfakcjonujący. W pierwszym tomie trylogii autorka wykonała bardzo podobny zabieg. Od początku wskazywała na jednego głównego podejrzanego, po czym na sam koniec wyszło na jaw, że mordercą był ktoś zupełnie inny. Niby niezauważalny, a zarazem tak kluczowy dla fabuły. Za pierwszym razem przymknęłam oko i mało mi to przeszkadzało. Teraz jednak czuję się dość nieusatysfakcjonowana. Rozumiem, że jest to zabieg powszechnie stosowany w książkach sensacyjnych. Jednak bardzo nie chcę traktować pani Janiszewskiej jako przeciętnej, jednej z wielu autorek, która pisze, tak jak wszyscy dookoła.  Podsumowując - książka była bardzo interesująca, lecz nie bez wad. Z pewnością sięgnę po ostatnią część serii. Wątki rozpoczęte w pierwszym tomie są kontynuowane, a ja bardzo lubię głównych bohaterów i chcę wiedzieć, jak potoczą się ich dalsze losy. 
10;Lewacki atak poglądów Bolesława Chromrego, czyli lektura, która skutecznie burzy myśli i zmusza do zastanowienia. Która wywołuje śmiech przez łzy.   „Po co wydawać takie książki? Żeby denerwować innych."  „Jak żyć? Tak żeby nie odliczać dni do końca."  Momentami książka była rewelacyjna. Błyskotliwa i z ciętym humorem. A momentami w kilku początkowych miejscach brakowało mi kontekstu. Nie wszystko wtedy zrozumiałam i przyznaję to otwarcie, ale pomimo tego Bolesław Chromry znowu roztoczył nade mną swój czar, a im dalej byłam, tym większy był mój zachwyt. Artysta ten trafia do człowieka prostą sztuką, która jest tak bardzo w punkt... Śmiałam się, prychałam i kiwałam głową. Złościłam, wywracała oczami i wygrażałam światu. Moja potrzeba estetyki i chęć obcowania z czarnym humorem zostały zaspokojone. Tak mały, niepozorny tytuł niesie w sobie wiele. Na tyle wiele, że naprawdę czytelnik musi się z tym przespać.  „Jak Kuba bogu tak bóg nic Kubie ponieważ nie istnieje"  „Gdzie diabeł nie może, tam do Polski (kogoś) pośle"  Obnażanie obłudy, potępienie mowy nienawiści i otwarta krytyka tego, co ostatnim czasem w naszym kraju z niechęcią obserwujemy. Tak, Chromry potrafi świetnie odbić bolesną rzeczywistość i choć tytuł ten może wydawać się nieco dziwny (chociażby przez wzgląd na niestandardową formę), to wart jest uwagi i każdych pieniędzy. Literatura wizualna w jego wydaniu to złoto, perły i diamenty dla chciwego mózgu. 
6;Książkę przeczytałam w jedno popołudnie. Na pewno jest to lekka lektura, która nie wymaga od nas skomplikowanych procesów myślowych. Miło, że sekretarek miał tu swoje 5 minut. :) Ta część podobała mi się zdecydowanie bardziej. 
8;Książka polecana przez Wojciecha Chmielarza na jego facebookowym profilu. Bardzo ciekawa i trzymająca w napięciu, z zaskakującymi zwrotami akcji. Chyba najlepszy polski kryminał wydany w 2021 roku który przeczytałem. 
9;Byłam sceptycznie nastawiona, ale im dalej tym coraz lepiej. Manga była bardzo dobra, polecam! 
9;Historia przeurocza, przeżywałam emocje razem, z Fukumaru. Manga bardzo dobra i czekam na kolejne tomiki :D 
8;Świetny poradnik dla początkujących młodych pisarzy! Autorki podeszły do tematu na luzie, więc docelowy odbiorca zrozumie, co chciały przekazać. Nie brakuje tutaj przykładów i ćwiczeń. Polecam nastolatkom, którzy chcą rozpocząć przygodę z pisaniem. Sama też nauczyłam się kilku przydatnych rzeczy, a wiek nastoletni już daleko za mną. ;) 
3;Mnie znudziła, może miałem za wysokie oczekiwania co do tej książki. Wolę sięgnąć po raz kolejny sprawdzone dzieła Arthur Conan Doyle'a, niż kontynuować czytanie tego cyklu. 
7;Zapraszam do malutkiego, uroczego pensjonatu w Szczawnie-Zdroju, którym zarządza Anastazja Klops w zastępstwie babci. Na początku grudnia, jak co roku, przybywa do niego Hubert Zapałka, na razie jest jedynym gościem. To przystojny, ale dość złośliwy gość. Pewnego dnia śnieżyca odcina pensjonat od świata. Anastazja i Hubert są zdani na własne towarzystwo, muszą przetrwać kilka dni bez prądu, bez ogrzewania, bez telefonów. Oczywiście później do pensjonatu zjeżdżają przyjaciele Anastazji, by spędzić w nim święta i Nowy Rok.  "Zasypani zakochani" to świetna, zabawna komedia romantyczna. Historia jest przedstawiona z punktu widzenia Anastazji i Huberta.  Dobre dialogi i humor - z tą książką spędzicie miły wieczór! Na końcu autorka zamieściła przepisy na potrawy serwowane w pensjonacie "Zdrój pod Lasem" - może ktoś skorzysta. 
5;Tytuł równie ciekawy co problematyczny. To ten rodzaj publikacji, po który sięgną raczej sympatycy pisarzy, o których traktuje. I owszem, autor stara się nie raz i nie dwa nadać swojej pracy nieco cieplejszego charakteru, co pozawala z pewną dozą rozrzewnienia spojrzeć na relację Tolkiena i Lewisa, ale z drugiej strony bardzo dużo informacji powtarza się, czy to w Listach twórcy Śródziemia czy w opracowaniu na temat twórczości C.S. Lewisa. "Historia niezwykłej przyjaźni" wygląda trochę jak taki "bigos" - kilka informacji powielonych, kilka uzupełnień, całe mnóstwo dygresji i odniesień do innych podobnych tematycznie publikacji. Nie znam całej gamy tekstów na temat Tolkiena i Lewisa, ale po przeczytaniu dwóch pozycji traktujących na temat każdego z nich miałam wrażenie, że wiele informacji podawanych przez Durieza to kalka. Pochwalić mogę za ukazanie trochę szerszego kontekstu. Dużo tu treści o Inklingach, o których można też szczątkowo dowiedzieć się z innych opracowań, w tej publikacji wypada to nieco solidniej. Duriez kładzie też spory nacisk na podkreślenie, jak wielką rolę odgrywała wiara w przypadku obu pisarzy, co ich różniło w podejściu do wyznania i co wpływało na ich twórczość. W przypadku Tolkiena wypada to trochę przystępniej, jednak przy omawianiu religijności Lewisa dało się odnieść chwilami wrażenie, że czytam katechizm bądź inną tematyczną publikację, co szczerze nudziło i irytowało.  Na spory minus formatowanie wersji elektronicznej - mnóstwo sklejonych wyrazów, brak wyróżnienia (!) tytułów za pomocą cudzysłowu czy kursywy, co wielokrotnie drażniło i zaburzało płynność lektury, do tego fragmenty po dziesięć akapitów z rzędu bez justowania testu. 
5;Bardzo zawiodłam się na tej książce. Po finale jednej z moich ulubionych serii fantasy spodziewałam się jednak czegoś więcej. Męczyłam ją strasznie długo, mimo że objętościowo nie była pokaźna, a nawet nieco krótsza treścią niż kilka poprzednich tomów.  Nie wiem, może to wina nowych bohaterów, zwłaszcza Conlana (nie jestem typowa i jednak bardzo małe dziecko w roli jednego z ważniejszych bohaterów jakoś do mnie nie przemawia, uważam, że wiele scen z nim stanowiło niepotrzebne zapychacze, przez co ucierpiały inne, ważniejsze elementy fabuły), może tego, że połowa starych zachowywała się, jakby postradała rozum, a Roland, tak jak do tej pory mnie intrygował, w tej części nieznośnie wkurzał. Gdyby to chociaż było spowodowane jego charakterem, a nie ogólną konstrukcją...  Masa nierozwiązanych wątków, pozaczynanie wszystkiego to tu, to tam i pozostawienie... Niby coś się miało wyjaśnić, ale zupełnie mnie to nie przekonało. Mam też wrażenie przesytu. Wydaje mi się, że autorzy chcieli upchnąć za dużo w jednej, niewielkiej książce, która przecież liczyła zaledwie 400 stron.   Gdybym miała wystawiać ocenę całej serii, byłoby mocne 8, ale w przypadku tej konkretnej powieści nie mogę dać więcej niż 5. 
9;Tak samo czadowa jak poprzednia tylko że nie opuszcza mnie dziwne uczucie że było krótsze od pierwszego tomu . 
10;super o pokonywaniu lęku i o tym ze nie warto przejmować się za bardzo opiniami albo krytyka innych. lubie. 
8;O tej książce słyszałam dużo i długo na nią polowałam w wersji papierowej. Ostatecznie przeczytalam ją w wersji ebooka. Spodziewałam się zabawnej historii, śmiesznych anegdot i sporej dawki dowcipu. Do połowy książki musiałam się trochę zmuszać do czytania. Później zostałam na tyle w nią wciągnięta, że każdą wolną chwilę poświęcałam na jej czytanie. Książka wartościowa, każdy znajdzie w niej chociaż niewielki przekaz dla siebie. Polecam 
8;Był to pierwszy mój przeczytany porządny kryminał i ani odrobinę się nie zawiodłam. Mamy tutaj dokładnie pokazane prowadzenie śledztwa od strony policji, ale także było kilka razy opisane przeprowadzanie operacji przez lekarzy. Oprócz opisu ze strony naszych bohaterów, otrzymaliśmy również fragmenty ze strony naszego mordercy, w których przede wszystkim poznaliśmy historie, które go inspirowały oraz jego spojrzenie na świat. Dodatkowo mogliśmy poznać też prywatnie naszych bohaterów. Uważam ze to bardzo dobry kryminał, jednak osobiście dla mnie niektóre sceny były dość niekomfortowe do czytania (ale zauważę ze należę do osób dość wrażliwych np. na sam widok krwi, więc nie dziwcie się ze opis operacji na człowieku wywarł na mnie nie za dobre wrażenie). Mimo wszystko książkę bardzo mocno polecam i na pewno sięgnę po kolejną część 
9;Wiele ciekawych projektów oraz informacji o wykonaniu danego projektu. Od swetrów po dodatki. Genialna ksiazka. 
8;To już ostatnia książka z cyklu o Dawidzie Wolskim. Moim zdaniem najbardziej udana, chociaż "Zombie" też trzymała w napięciu. Warto przesłuchać audiobookowy serial Empiku. Świetna obsada i dobre udźwiękowienie podkręcają klimat. Polecam. 
8;Autorka przenosi czytelnika aż do roku 1874. Brwinów znajduje się pod zaborem rosyjskim. Rodzina Wielichowskich, w której są trzy córki jest rodziną szczęśliwą. Najmłodsza z nich Bronisława postanawia stanąć na ślubnym kobiercu z przybyłym do tej wioski Antoni Winnym. Antoni jest zdunem. W rodzinnym domu Wielichnowskich panuje niepokój oraz i szczęści z przygotowań do ślubu najmłodszej córki. Po ślubie młodzi małżonkiewie zamieszkują razem, choć nie mają wiele dbają o to wszystko patrząc w przyszłość pozytywnie. Młody Winny szybko znajduje prace, staje się cennionym zdunem, a Bronia od najmłodszych lat jest zaradna i pracowia. Cieszy się szacunkiem w całej okolucy. Ich zwyczajne życie, które płynie w określonym rytmem. Nie brakuje smutnych momentów, jak śmierć sióstr Broni, wyjazd rodziny, kłótnie. Są również i szczęśliwe momenty, narodziny synów: Romana, Władysława, Kajetana, Stefana i Stanisława. Poznajemy ich dziecinstwo i od razu daje się zauważyć odmienność tych synów. Chłopcy dorastają i stają się już mężczyznami, którzy zakładają własne rodziny. Dumni Bronisława i Antoni Winni witają na świecie kolejne pokolenia rodzinny Winnych.   Świat Winnych nie jest usłany różami, tak jak w każdej rodzinie są niesnaski, kłótnie, ale są również i te szczęśliwe momenty, które łączą rodzinę. W tej książce ukazana jest właśnie zwyczajna rodzina, nie ma idealizacji. Z niecierpliwością czekałam na powrót do Brwinowa do rodzinny Winnych.  Choć występuje wiele wątków, wszystko jest ułożone w taki sposób, że czytelnik czyta z przyjemnością i przede wszystkim nie gubi się w tym wszystkim. Fabuła prowadzi go przez kolejne kartki, że nie wiadomo kiedy koniec. Nie brakuje różnego rodzaju szczegółów, które są dokładnie opisane przez autorkę. Historia Winnych zawiera również prawdziwe tło historiyczne, czytelnik może odnieść się więc do wydarzeń, miejsc realnych. Ałbena Grabowska w tych książkach czaruje słowem. Dobiera idealnie wyrazy, które tworząc zdania wprost hipotyzują czytelnika. Świetnie również potrafi oddać uczucia bohaterów.  Jest to kolejna historia Rodzinny Winnych, która skradła moje serce. Jeśli lubicie powieści obyczajowe na pewno polubicie i historię rodzinny Winnych. Nie mogę również doczekać się kolejnych odcinków serialu Stulecie Winnych w telewizji. 
7;Dług honorowy to druga część cyklu o Bezimiennym. Pierwszej części niestety nie czytałam, ale pewnie nadrobie to niedopatrzenie w niedalekiej przyszłości.  Autor zabiera nas do malowniczo położonej wioski w lubuskim- Wilki. Podążamy wraz z Bezimiennym by rozwikłać pozornie rozwiązane już śledztwo w sprawie morderstwa 17 letniej Oli. Wiadomo jest że Wilki to nie Warszawa i trudno wmieszać się w tłum więc przyjazd nieznajomego, który nie dość że nie jest zbyt rozmowy to jeszcze węszy i odkrywa tajemnice mieszkańców wywołuje spore zamieszanie i budzi agresję wśród mieszkańców.  Powieść Chmielarza to nie tylko doskonale stworzony kryminał czy thriller to niesamowity majstersztyk jeżeli chodzi o ludzkie emocje, zwłaszcza te głęboko ukryte i tłumione każdego dnia. Autor wręcz mistrzostwo rysuje profil psychologiczny tej małej acz bardzo niejednolitej społeczności i osób z zewnątrz które próbują to tej zamkniętej grupy dostać. Naprawdę Panie Autorze czapki z głów.  Dodatkowym plusem tej historii jest główny bohater o którym kompletnie nic nie wiemy (chyba,że w pierwszej części, co nieco zostało wspomniane). Niezwykle nietypowy zabieg, dotąd się z tym nie spotkałam Nie znamy imienia, wieku, historii jego życia,traumatycznych wydarzeń ( a takie na pewno są) kompletna tabula rasa. To dodatkowo intryguje i zmusza czytelnika do zadawania pytań.  Książkę polecam nie tylko wielbicielom kryminałów czy thrillerów ale również tym którzy lubią trochę pogrzebać w ludzkiej psychice. 
4;komentarz Mamy:  po okladce spodziewałam się pięknej historii, natomist tekst mnie rozczarował. Autor porusza tematykę pomocy, wsparcia, dawania drugiemu człowiekowi tego co najcenniejsze: czasu i zaangażowania, jednak forma oraz grafika są dość ubogie. Można było się wysilić bardziej.   Brakuje mi puenty, podsumowania, które byłoby czytelne dla dziecka. Jednym słowem, są lepsze pozycje na rynku wydawniczym. 
10;Świetny, lekki kryminał idealny do czytania, jeśli chcecie się odprężyć. Książka jest dość krótka, bez żadnych zbędnych opisów. Akcja toczy się cały czas i ani na chwilę nie ustaje. Przyznam ze zakończenie dość mnie zaskoczyło i w pewnym momencie na prawdę nie ogarniałam, kto jest w końcu temu wszystkiemu winny? Jednak na sam koniec dostaliśmy idealne, sensowne wyjaśnienie krok po kroku jak nasz morderca to rozplanował 
8;Jeśli ktoś mi powie, że żyjemy w państwie świeckim i kościół nie odgrywa w nim większej roli, dbając jedynie o rząd wiernych dusz to …uprzejmie go przeproszę i zanim podejmę dalszą dyskusję skieruję do lektury reportażu Joanny Podgórskiej „Spróchniały krzyż”. Być może ten krótki spis problemów toczących polski kościół być może otworzy oczy tym, którym bielmo wciąż przesłania obiektywne spojrzenie.  Niestety chrześcijańskie wyznaczniki miłosierdzia „wiara, nadzieja i miłość” już dawno przestały stanowić kierunkowskazy duszpasterskiego prowadzenia wiernych, w ich miejsce pojawiły się współczesne zamienniki „żądza, władza, rozpasanie”. Skutkiem tego jest antagonizowanie społeczeństwa, podburzanie do wzajemnych animozji pod hasłem walki o wiarę i sprowadzenie niewiernych na właściwą drogę, przy wykorzystaniu wszelkich sił i środków. Nie jest to bynajmniej trudne zadanie jeśli weźmie się pod uwagę, że oficjele z najwyższych szczebli władzy prowadzą swe rządy z Klasztoru na Jasnej Górze czy zza mikrofonu Radia Maryja. Wykorzystując do swych celów jedynych prawdziwych Polaków, swą polskość wyrażających w jednoznaczny sposób na marszach niepodległości, wypowiadają wojnę agnostykom, rozwodnikom, zwolennikom antykoncepcji, żyjący w wolnych związkach, przedstawicielom środowisk LGBT, wreszcie kobietom otwarcie protestującym o swoje prawa.  Własnych błędów Kościół jednak nie widzi. Zamiata pod dywan doniesienia o poza duchownym życiu wielu księży, o homoseksualnych związkach samych księży, wreszcie o pedofilii obecnej w Kościele. Wiara, która miała przyświecać idei miłosierdzia dawno zeszła już zatem na dalszy plan a krzyż stał się symbolem próchnicy, która toczy duchowieństwo.  Polecam zatem książkę Joanny Podgórskiej, która bez ubarwiania, bez owijania w bawełnę przedstawia oblicze współczesnego kościoła katolickiego, czyniąc to jednak w obiektywny i wyważony sposób. 
10;komentarz Mamy:  krótka ale piękna opowieść o spełnianiu marzeń, wiary w siebie i dodawaniu dziecku skrzydeł. Ktoby nie chciał być takim odważnym kotkiem jak Czaruś i spełniać swoje marzenia. Polecam :) 
7;Książka o Holocauście, polecam ją starszym dzieciom i młodzieży. Oparta jest na faktach - opisuje częściowo historię Pierre`a Perelmutera, przyjaciela Autora, zadedykowana jest natomiast pamięci księdza Andre - wikarego w Namur oraz wszystkim Sprawiedliwym wśród Narodów Świata. Książka liczy sobie 130 stron, czyta się ją bardzo szybko - język jest dynamiczny, opisy reporterskie.  Narratorem jest 10-letni Joseph, żydowski chłopiec z Belgii, który próbuje odnaleźć się w realiach wojny. Początkowo chce zrozumieć, dlaczego Niemcy nie lubią Żydów, dlaczego nagle kwestia religii zrobiła się taka ważna, dlaczego muszą uciekać. Później Joseph, jak to dziecko, dostosowuje się i trwa.  Wraz z grupą innych dzieci ma szczęście - ukrywa go w swojej parafii ksiądz Ponse, pomaga mu też Mademosille Marcelle, pozornie szorstka kobieta, która zapłaci najwyższą cenę za swoje poświęcenie na rzecz ratowania maluchów.  Świat wojny jest tu przefiltrowany przez umysł dziecka, dlatego świetnie nadaje się do rozmów na temat Holocaustu. Poruszona tutaj kwestia religii jest bardzo ważna - Autor porównuje judaizm z chrześcijaństwem, ucząc w ten sposób tolerancji. Według mnie fragmenty książki temu poświęcone są nieco drażliwe, bo wskazują na atrakcyjność katolicyzmu wobec judaizmu dla małych dzieci, a w głowie mam dyskusje na temat tego, za jaką cenę ratowano żydowskie dzieci (zmiana religii rodziła w nich kryzys tożsamości), ale nie trzeba się nad tym rozwodzić w rozmowie z młodymi czytelnikami.  Na tle kiczowatych, nieprawdziwych historii wojennych, "Dziecko Noego" to pozycja bardzo wartościowa. Bohaterem książki jest Joseph na równi z księdzem Ponsem, który ukształtował chłopca, zasiał w nim ziarno pielęgnowania pamięci o tych narodach, nacjach i religiach, które ludzkość zniszczyła.  Eric-Emmanuel Schmitt jest autorem m. in. powieści "Oskar i Pani Róża" - zarówno ta książka, jak i "Dziecko Noego" powinny znaleźć się w polskim kanonie lektur obowiązkowych. 
7;Refleksja nad sobą i sobą wśród ludzi nie jest tym, co cechuje naszą cywilizację, a zwłaszcza jej polską odmianę. To tylko jeden z powodów, by docenić tę książkę - choć nie jest ona bezpośrednim wytworem dalekowschodniej kultury, która od dawna wie, że "czas istnieje tylko wtedy, gdy cierpimy"...  Rzecz do kontemplacyjnej, spokojnej lektury, koniecznie w oderwaniu od pełnego zgiełku świata. 
3;Tekst na blogu: https://amandaasays.blogspot.com/2021/11/zywoty-swietych-leigh-bardugo.html 
4;Kolejny raz daję szansę polskiej fantastyce i niestety kolejny raz kończy się tak samo. W krótkich słowach, dla mnie ta książka jest po prostu nudna i brzydko napisana. Sam pomysł nie jest zły, ale treść wygląda jakby nie widziała korekty: błędy, nielogiczne zdania, niechlujne dialogi. Momentami miałam wrażenie, że czytam literacką wersję polskiego filmu z białym plakatem, tylko zamiast ekologicznej piekarni czy aplikacji randkowej mamy temat czarownic. Przy okazji autor czasem bardziej skupia się nad tym jakim autem przyjechała bohaterka, albo że scena rozgrywa się koło Lidla, niż nad tym żeby przekazać jakiś konsekwentny opis.  Co do plusów: niektórzy bohaterowie są interesująco przedstawieni (Gniewko, Bunia), a początek książki (jakieś pierwsze 7 rozdziałów) bywa ciekawy. Do tego umiejscowienie akcji w Głuchołazach było dobrym pomysłem, miasteczko nadaje fajny klimat. Tylko, że po tak znanym w polskiej fantastyce nazwisku spodziewałam się naprawdę dużo więcej. A temat czarownic przechodzi obecnie swojego rodzaju renesans, więc wydawałoby się, że z tego choćby względu jest to samograj. Nie jest. 
7;Od momentu, gdy po raz pierwszy ujrzałam okładkę powieści Marjan Kamali, pragnęłam ją przeczytać. Wiecie, że ja jestem okładkową sroką, więc nie mogłam przejść obojętnie obok takiego połączenia kolorystycznego. Sam opis jeszcze mocniej utwierdził mnie w moim postanowieniu i w taki oto sposób w moich rękach znalazła się właśnie ta pozycja. Na tylnej okładce znajduje się informacja, że ta książka to połączenie m.in. Pamiętnika Nicholasa Sparksa (ja akurat nie jestem fanką tego tytułu), więc musiałam sprawdzić, czy rzeczywiście jest to coś podobnego. O tym, czy Zapach szafranu przypadł mi do gustu, piszę poniżej.  Roya jest marzycielką i choć przyszło jej żyć wśród politycznych zawirowań i przewrotów 1953 roku, to udało jej się odnaleźć swoją oazę w sklepie papierniczym pana Fakhriego. Można tam odnaleźć książki, długopisy oraz butelki atramentu w przeróżnych kolorach. Właściciel przedstawia Royę swojemu ulubionemu klientowi – przystojnemu Bahmanowi, młodzieńcowi o wielkim sercu, poczuciu sprawiedliwości i zakochanego w poezji Rumiego. Romans młodych zaczyna kwitnąć, a mały sklepik staje się ich bezpieczną przystanią. Kiedy zaczynają oni planować ślub, wydaje się, że wszystko zmierza ku lepszemu. Niestety, idyllę przerywa zamach stanu, a zakochani tracą ze sobą kontakt. Zrozpaczona Roya przenosi się do Kalifornii, a później do Nowej Anglii, gdzie wychodzi za mąż za innego mężczyznę. Mija sześćdziesiąt lat, a przypadek i przewrotność losu sprawia, że dawni kochankowie znów stają na swojej drodze. Czy nie jest za późno na to, by odpowiedzieć na dręczące ich pytania?  Przyznam Wam szczerze, że gdy zaczęłam tę powieść, przez pierwsze strony nie do końca wiedziałam co mam myśleć. Niby wciągnęło mnie od pierwszej chwili, ale jakby nie do końca. No i właśnie te pierwsze strony były dla mnie trochę ciężki, jednak! Im dalej byłam, tym lepiej zaczęło być. No i cóż, ostatecznie bardzo się wciągnęłam i co więcej, zżyłam z tą historią.  Główna bohaterka, czyli Roya zyskała moją ogromną sympatię. Coś było w tej bohaterce, co mnie nie tylko do niej przyciągało, ale i poruszało. Uważam, że autorka bardzo dobrze wykreowała tę postać i nadała jej charakteru, który nie był zbyt wyidealizowany, ale ludzki – tak po prostu. Roya popełniała błędy, bywała dość lekkomyślna, ale to czyniło ją tylko bardziej realną. Co tu dużo mówić, jestem po prostu pod wrażeniem.  Drugi główny bohater powieści, czyli Bahman również zasługuje na uwagę. W jego przypadku autorka również wykazała się dużymi umiejętnościami w kreacji postaci i udało jej się stworzyć bohatera, którego da się lubić, da się podziwiać, a jednocześnie momentami można się na niego denerwować. Nie mówię oczywiście, że cały czas, ale bywały chwile, gdy miałam ochotę po prostu krzyczeć. To też trzeba umieć i po raz kolejny – Marjan Kamali wykonała świetną robotę.  Choć książka to teoretycznie powieść obyczajowa, to nie da się nie zauważyć szeroko przedstawionego wątku politycznego. Autorka w doskonały sposób pokazała, jak polityka i sprawy państwowe przenikają do życia ludzi i ich relacji. Tragiczne wydarzenia z roku 1953 zostały tutaj przedstawione w sposób wyważony, realistyczny i zdecydowanie nieprzejaskrawiony. No i co więcej, autorka przedstawiła historię dwojga ludzi, którzy mimo otaczającej ich tragedii, byli w stanie odnaleźć nie tylko siebie, ale i prawdziwe szczęście, a ich miłość - mimo wieloletniej przerwy wciąż gdzieś się tliła.  Zapach szafranu to słodko-gorzka, bardzo dobra, poruszająca, przepełniona smakowitymi opisami i zapachami powieść. Z pewnością nie było to moje ostatnie spotkanie z twórczością autorki. Czy porównałabym tę powieść do Pamiętnika? No cóż, może nie do końca, choć wątek rzeczywiście podobny. Ja jednak będę traktować tę książkę jako historię podobną tylko i wyłącznie do siebie. Jeżeli lubicie literaturę obyczajową, to zdecydowanie powinniście zwrócić uwagę na ten tytuł. 
10;Ta książka to małe dzieło sztuki. Każdy kto zna, podziwia, obserwuje sztukę Aisato Lisa będzie wniebowzięty. Dlaczego? Dlatego, że w książce/albumie znajdują się wszystkie, absolutnie wszystkie najpiękniejsze i najbardziej popularne rysunki. Każdy z nich jest okraszony 1 zdaniem. Ale za to jakim! Do przemyśleń, do refleksji. Całość została tak ułożona, aby tworzyć historię życia. Cudowna na prezent. Bardzo nostalgiczna, elegancka. Można nawet potraktować jako kronikę życia ponieważ jest tam bardzo dużo przestrzeni na zapiski. 
8;Po Maskach pośmiertnych (recenzja tutaj - klik) kolejna doskonała książka z Davidem Redfernem, kolejna bardzo dobra lektura. To także kolejna naprawdę dobra, mroczna, wręcz duszna powieść, którą się świetnie czyta. Autorka ma zadziwiający dar tworzenia mrocznych, dusznych, wręcz oblepiających czytelnika nastrojem książek. Przy Maskach pośmiertnych myślałam, że to przypadek, szczęśliwy traf debiutantki. Teraz wiem, że to po prostu dar. Akcja Punktów zapalnych ponownie rozgrywa się w spokojnym angielskim miasteczku Woking. Policja rozpoczyna zakrojone na sporą skale poszukiwania nieletniej Izy Wolańskiej, córki polskiej imigrantki. Spraw,a miejsce, tematyka bardzo aktualna. Coś takiego, biorąc pod uwagę ilość Polonii w Wielkiej Brytanii, może się wydarzyć. Czas upływa błyskawicznie. Równie szybko zmniejszają się szanse na szczęśliwe zakończenie poszukiwań. Równocześnie śledczy Redfern rozpoczyna banalne z pozoru śledztwo w sprawie brutalnego morderstwa przy Monument Road. W pierwszym okresie śledztwo detektyw przypuszcza, że to zbrodnia na tle rasowym i religijnym. Czy jego przypuszczenia są słuszne? Dwa wątki, których poza miejscem akcji w Wielkiej Brytanii zdaje się nic nie łączyć. Jak się szybko okaże, łączy je bardzo wiele, a zakończenie mocno zaskakuje. Ponownie należą się autorce brawa za świetnie nakreśloną, ciekawą i nieszablonową postać śledczego. Nie chcę niczego zdradzać. Nie chce opisywać tej postaci. Jeżeli nie czytaliście Masek pośmiertnych nie chcę wam odbierać elementu zaskoczenia. Gwarantuję jednak, iż będziecie zaskoczeni, a samego inspektora zapamiętacie na długo. Jeżeli Masko pośmiertne znacie, wiecie o co chodzi. W Punktach zapalnych David Redfern w pełnej krasie. Dodatkowo poznajemy kolejne, bardzo dramatyczne, wręcz traumatyczne epizody z życia śledczego. Będziecie pod wrażeniem, może nawet zszokowani, a z pewnością będzie bohaterowi współczuć. Bardzo ciekawie odmalowani są także inni bohaterowie, jak chociażby polska imigrantka Iza, matka zaginionej dziewczynki. Bohaterka ma ciągle pod górkę, ciągle jest nie tak, marzenia, nawet te prozaiczne stale rozmijają się z tym, co oferuje los. Bardzo ciekawie, aż strach pomyśleć, że realnie, ukazana sytuacja polskiej imigracji w Wielkiej Brytanii. Oprócz ciekawej postaci, niebanalnego śledczego na uwagę zasługuje świetnie nakreślone małe, prowincjonalne miasteczko. Wydaje się wręcz stoickie swoim spokojem, flegmatyczne, sielskie, idealne do zamieszkania. Czy tak jest naprawdę? A może każdy skrywa jakieś sekrety i nic nie jest tym czym wydaje się być? Klimat niewielkiego brytyjskiego miasteczka przywodzi na myśl klasyczne kryminały Agathy Christie. Dodatkowo świetnie nakreślone intrygi, mylne tropy. Autorka co chwilę podsuwa nowe ślady, prowadzi nas na manowce, odsłania drobiazgi, zmusza do samodzielnego myślenia. I chociaż nie jest to książka z nagłymi, epickimi zwrotami akcji, to czyta się ją doskonale, a każda kolejna kartka przynosi coś nowego, wciąga czytelnika, zaciekawia jeszcze bardziej, ale i jednocześnie przeraża. Punkty zapalne to kolejna, świetnie napisana i zmuszająca do myślenia książka Anny Rozenberg. Ponownie jestem pod wielkim wrażeniem stylu pisarskiego i talentu autorki. To dopiero druga książka Rozenberg, dopiero druga, albo aż druga świetna. Oby tak dalej. Jestem przekonana, iż Anna Rozenberg jeszcze nie raz nas zaskoczy. 
7;❤️ Inspirująca. ❤️Magnetyczna. ❤️Zabawna. ❤️ Przepełniona emocjami. ❤️ Dająca nadzieję. ❤️ Poruszająca. ❤️Po prostu piękna. No właśnie... Czy książka może być piękna ? Tak i jeszcze milion razy TAK!! Abby Jimenez po raz kolejny otwiera przed czytelnikiem świat, w którym chce się zostać i zatracić. Poznajemy zwykłych,ale jednocześnie wyjątkowych bohaterów, którzy zmagają się z całą gamą życiowych doświadczeń. Autorka posiada niezwykły dar tworzenia postaci, które po prostu kradną serca i sprawiają,że nie sposób jest się oderwać od tej historii. Mimo to,że z całej serii ta książką porwała mnie najmniej i tak uważam,że jest to wspaniała i wyjątkowa lektura. Abby daje czytelnikom "szkołę życia", sprytnie i umiejętnie pokazuje co jest najważniejsze. Jeśli chcecie wiedzieć o czym mowa to koniecznie sięgnijcie po tę książkę,bo "życie jest zbyt krótkie" by jej nie przeczytać. 
6;„W mroku lasu” to kolejna z cyklu „Ryder Creed” książka, którą przeczytałam i uważam ją za równie dobrą, jak poprzednie w serii. Ciekawy wątek kryminalny, z seryjnym zabójcą w tle i nietuzinkowym motywem zbrodni, autentycznie przedstawiona praca psów (coś dla fanów czworonogów), dreszczyk emocji i odrobina uczucia między głównymi bohaterami to najważniejsze atuty książki. Kryminał dobrze się czyta, nie nudzi, ale wciąga. Wydarzenia pokazane z perspektywy różnych postaci zmuszają czytelnika do myślenia, wiązania faktów i wyciągania wniosków, a to w każdym kryminale stanowi o jego wartości. Doceniam autorkę za umiejętność budowania napięcia i podsycanie ciekawości czytelnia. Z niecierpliwością zawsze czekam na kolejną część cyklu, by móc uczestniczyć nie tylko w rozwiązywaniu kolejnej zagadki, ale także być świadkiem rozwoju relacji między Maggie i Ryderem. 
9;KIEDY UMIERA KRÓL" nakładem @wydawnictwoczarnaowca  ❗ Jest to debiut autorki i moim zdaniem całkiem udany. Lubię kryminały w których coś się dzieje, a czytając ten z pewnością nie można się nudzić. Są zbrodnie, tajemnice, jest mroczno, klimatycznie, i jest śledztwo. Jest jeszcze zagadkowy wypalony znak na ciele ofiary, który pozostawił zabójca. Czy to coś oznacza ?  Saaana, to młoda dziennikarka, która zainteresowała się śmiercią młodej dziewczyny sprzed kilkudziesięciu lat. Jej śmierć jak do tej pory nigdy nie została wyjaśniona i na długie lata pozostała zagadką. Co tak naprawdę jest przyczyną jej śmierci ?  "Kiedy umiera król" jest kryminałem mającym ponad 500 stron co z pewnością może odstraszyć, ale nie warto z niego zrezygnować. Są zbrodnie, jest napięcie i wiele zwrotów akcji, które tylko dodają smaczku powieści. Mi się bardzo podobał i z pewnością mogą go polecić. 
8;W jaki sposób kreować wydarzenia w życiu, w pracy by stały się one wyjątkowe i niepowtarzalne ?  ✨Co wpływa na to,że jedne doświadczenia pamiętamy co do sekundy i z każdym szczegółem, a inne po prostu zapominamy ?  ✨ Jak nauczyć się celebrować każdą chwilę i doceniać małe momenty w naszym życiu ?  ✨ Jak być człowiekiem,który tworzy niezwykłe, decydujące momenty dla siebie i innych ?  👉Na te i wiele innych pytań znajdziecie odpowiedź w książce . Autorzy w bardzo przystępny i prosty sposób opowiadają jak z punktu widzenia przełożonego inspirować swoich pracowników. W książce znajdziemy wiele przejmujących,zabawnych, a co najważniejsze prawdziwych historii, które motywują do działania na polu zawodowym i prywatnym. Serdecznie polecam Wam tę książkę , jeśli chcecie zmienić coś w swojej pracy czy życiu osobistym. Jestem pod ogromnym wrażeniem tej książki i osobiście dzięki niej mam wiele nowych pomysłów w kategorii biznesowej. Rozbudziła ona moją kreatywność oraz dała mi wiele do myślenia w kategorii doceniania chwili obecnej. 
6;Kontynuacja historii Lorenza, która nie tylko rozwija wątek zoologiczny (gatunków zagrożonych i ich ochrony) i miłosny (utęsknionej miłości do Julii), lecz oddaje czytelnikowi również nowe wątki. W 2 tomie mamy mniej do czynienia z "pracą od kuchni" - nasi główni bohaterowie przeżywają momenty rozłamu, powody do świętowania czy zwątpienia nie tylko w siebie lecz również w innych. Lorenzo zaś oddziela "grubą kreską" część swojego życia prywatnego, chcąc ruszyć dalej i osiągnąć zamierzony cel. Po raz kolejny otrzymujemy od Francois Bourdin opowieść skłaniającą do refleksji o rodzinie, przyjaciołach i przysłowiowo rzucanych kłodach pod nogi. To co pozytywnie zaskakuje to to, iż autorka poświęca więcej uwagi Julii, a także jej potrzebom, ambicjom i pragnieniom. Dla niektórych męczące (i wciąż powracające) mętliki w głowie głównych bohaterów, możne pocieszyć fakt iż mamy kilka ciekawych zwrotów akcji. Dla spragnionych ciepłego słońca w szarą i pochmurną jesień, będzie to odpowiednia lektura. 
8;Polubiłam Bezimiennego. Za jego tajemnicę i nieskomplikowaną osobowość. Kolejna cześć jego przygód to wyśmienita sensacja którą przeczytałam z przyjemnością i będę czekać na kolejną cześć. Świetna seria. 
10;Fantastyczna pozycja książkowa która prowadzona jest w sposób wywiadu. Daje naprawdę dużo do myślenia nie tylko na temat swojego dzieciństwa ale jak być dobrym rodzicem. 
8;Dwójka bohaterów o zabawnych nazwiskach - Anastazja Klops i Hubert Zapałka w otoczeniu szaleńczej, zimowej aury. Czy wyniknie z tego coś dobrego?  Do Anastazji idealnie pasuje nazwisko, bo czego tylko się nie dotknie, powstaje z tego niezły klops. To była policjantka, która dużą miłością darzy kryminały i w dodatku ma niezła fantazje. Hubert natomiast wydaje się, być gburowaty, poukładany i nie lubi zmian, dla niego musi być wszystko poukładane według jego planu. Dlatego też już od samego poznania Anastazji nic nie idzie po jego myśli, ponieważ był przyzwyczajony do tego, że pensjonat prowadziła jej babcia. A gdy w pensjonacie zabraknie prądu, napięcie między bohaterami wzrasta do tego poziomu, że wynika z tego niezłe przeładowanie elektryczne. Oboje na początku nie pałają do siebie sympatią. Można powiedzieć, że pech chciał, że zostają na siebie skazani na kilka najbliższych dni, sam na sam w pensjonacie. Czy uda im się zagrzebać do siebie niechęć, przełamać lody i nawiązać sympatię, walcząc o przetrwanie, podczas ogromnej śnieżycy? Tego musicie dowiedzieć się już sami.  Czy Anastazja słusznie ocenia Pana Zapałkę, jako seryjnego mordercę, czy fantazja Any ponosi ją za bardzo ? Jedno jest pewne, że Zapałka skrywa jakąś tajemnice.. Autorka wprowadza wiele przezabawnych i troszkę mrożących krew w żyłach sytuacji więc nic dziwnego, że Anastazja może wyciągać pochopne wnioski.  Jak dla mnie książka to świetna komedia romantyczna, przy której uśmiałam się do łez. Wprawdzie tej książki nie uznaję za bestsellera, ale jest lekka i przyjemna i idealnie wprowadza w nastrój świąteczny, co jest dużym plusem. Historia jest bardzo przewidywalna, ale dla mnie to nie minus wręcz uznaje to za dość urocze i czyta się to bardzo szybko i przyjemnie dzięki lekkiemu piórze autorki. Bardzo miło spędziłam czas, czytając tę książkę, mimo że to historia na jeden wieczór i myślę, że ta książka jest idealna ja jesienno- zimowe wieczory. Gorąco polecam na takie oderwanie się przy niej, a ta dwójka bohaterów nie raz nas zaskoczy. 
4;Jakoś nie umiem zrozumieć tych wszystkich zachwytów nad tą książką. Dla mnie jest przepełniona cynizmem, wieczną podejrzliwością i płytkością. Taki oto cytat z rozdziału o agresji: "Czasami musisz także sam przekraczać granice, pamiętając jednak, że jest to działanie tymczasowe i defensywne. Możesz ćwiczyć się w sztuce podstępu i odwracać ich uwagę, udając słabszego, niż jesteś, i skłaniając ich do ataku, który sprawi, że wpadną w pułapkę i staną się obiektem sprytnego kontrataku z twojej strony. Możesz nawet rozpowszechniać pogłoski skierowane na wytrącanie ich z równowagi, bo nie są przyzwyczajeni do tego, że inni mogą stosować takie same sztuczki jak oni. I zawsze pamiętaj, że gdy stawką jest wysoka, istotniejsze jest pokonanie agresorów niż zachowanie czystego sumienia". Otóż ja nie chcę być takim człowiekiem - racjonalizujących swoją agresję, działającym wg zasady "cel uświęca środki", knującym, działającym wbrew sobie, widzącym w innych wiecznych wrogów. Cała książka jest napisana w podobnym duchu. Interpretacje autora na temat ludzkiej psychiki są wyjątkowo płytkie, choć twierdzi on, że właśnie zagląda pod powierzchnię. W ten sposób kształtuje on wyjątkowo negatywną wizję ludzkiej natury. Niby zaleca empatię, ale sposoby na radzenie sobie z ludźmi, jakie podaje są jej ewidentnym zaprzeczeniem. Nie mogę oprzeć się wrażeniu, że autor cierpi na paranoję i wszędzie widzi czające się na niego, ze strony innych ludzi zło. Nie chcę przez to powiedzieć, że ludzie to anioły, ale trzeba zachować umiar i spojrzeć trochę głębiej.  Jedyny rozdział, jaki mi się podobał to ten ostatni, o śmierci. Na plus także opowieści o sławnych ludziach. Reszta w moim odczuciu bardzo negatywna. 
10;Niesamowita książka! Porusza każdą możliwą strunę ludzkich emocji. Steinbeck nie łagodzi treści, która jest pełna miłości i przywiązania, bezinteresownego poświęcenia dla drugiej osoby, tęsknocie i marzeniach, ale również brutalności.  To niesamowite jak tak krótka opowieść potrafiła zawrzeć w sobie tak wiele. Z pozoru zwykła, nieskomplikowana historia porusza tak wiele ważnych tematów - przyjaźń ponad wszystko, nierówność, marzenia i gorycz ich niespełnienia, trud podejmowania decyzji... Tak naprawdę wszystko ma tutaj znaczenie, każda rozmowa i działania bohaterów coś pokazują. Czuję, że jest to książka, którą można czytać wielokrotnie i za każdym razem odkrywać coś nowego. Koniec wycisnął ze mnie łzy, już dawno nie płakałam podczas czytania, a to zakończenie zupełnie rozdarło mi serce.  "Myszy i ludzie" Johna Steinbecka to książka niezwykła. 
8;Książka dla duszy, ciała i umysłu. Autorka przedstawia w niej formy odpuszczania, wrzucania na luz w codziennym zabieganiu, dostrzeżenia "tu" i "teraz". O książce i jej autorce usłyszałam w telewizji śniadaniowej. Wiedziałam, że muszę się z nią bliżej poznać. Pozycja godna polecenia. 
7;Klasyka westernu jak Winnetou i Old Shatterhand Karola Maya . Polecam 
8;Całkowicie cenię sobie szczerość. Ja jestem szczera i chciałabym aby każda osoba dodająca opinie lub recenzująca książkę również była szczera, a to ostatnio graniczy z cudem... Książkę miałam możliwość przeczytania dzięki BookTourowi organizowanym przez Kasię i autorkę. Mimo że mam ją na Legimi i spokojnie mogłam przeczytać ją w spokojniejszym czasie to wiedziałam że będę to odwlekać a dzięki BT już przeczytalam i to była świetna książka.  Marlena zaczyna życie dorosłe. Zamieszkuje w mieszkaniu odziedziczonym po babci i planuje znaleźć dobrą pracę. Trafia do firmy w której przez seks trafia się na lepsze posady. Ona nie chce taka być, a wie że jeśli nie pozwoli na to to ją zwolnią, a na to nie może sobie pozwolić, więc wpada na pomysł jak wybrnąć z tej sytuacji. Pomaga jej to że jej szaf zaczyna się nią interesować. Imprezy firmowe to alkohol lany strumieniami i seks gdzie się tylko da. Przemiana Marleny nie zdziwi tylko jej, ale i całą resztę pracowników.  Pierwsze rozdziały książki były dla mnie męczące, nie mogłam się totalnie wczuć, nie czułam chemii. Czytałam, odkładałam, robiłam coś innego bo bałam się że to będzie trwać aż do końca. Na szczęście to minęło bardzo szybko i potem wciągnęła mnie tak że czytałam ją do nocy. Czytałam już trzy książki autorki i każda z nich była wyjątkowa, ale Kalejdoskop Zmysłów od pierwszych stron pokazuje nam że to właśnie Monika, że to jej pióro, bo nie da się go podrobić. Ogromna dawka humoru oraz namiętnego seksu.  Uwielbiam kiedy okładka książki pasuje w całości do treści, a okładki Moni za każdym razem oddają treść. Pasują i to jest właśnie fantastyczne. Nie będę spojlerować co było dalej, jak to się potoczyło, bo musicie sami poznać tę historię. Marlena nie da się złamać a Przemek będzie się zastanawiał dlaczego ona jest taka a nie inna. I to jest właśnie bardzo ciekawe. Cieszę się że miałam możliwość aby przyśpieszyć przeczytanie kolejnej książki tej autorki. Żałuję że czekałam tak długo. Każda książka z Motylkowej kolekcji jest wyjątkowa i każda wciąga nas bez reszty, i polecam każdą, a już na pewno te które przeczytałam z ich dobytku. Pamiętajcie że już 13.12 premiera Psychola i to dopiero będzie COŚ. 
10;Minęło już kilka dni odkąd skończyłam tę książkę i nadal o niej myślę.  Cóż za świetna i wciągająca historia! A bohaterowie - wyraziści, barwni, ale prawdziwi, czasem pełni egoizmu i innych wad, a mimo to budzący sympatię czytelnika. I Scarlett O'Hara - bohaterka, której przemiana dzieje się na naszych oczach, która staje przed wieloma trudnymi wyborami. To między innymi ona sprawiła, że nie mogłam się oderwać od tej historii. Przez większość powieści wszystko rozgrywa się na tle wojny secesyjnej. Obserwujemy losy żołnierzy i społeczeństwa, które upada, ale podnosi się i próbuje żyć dalej. "Przeminęło z wiatrem" to książka ponadczasowa, do której na pewno będę wracać. Polecam wszystkim, naprawdę warto przeczytać! 
10;Wspaniała pozycja dla osób, które chcą poznać dokładniej technikę haftu. Oprócz wspaniałych wskazówek autorki, znajdziemy dokładne opisy jak krok po kroku wyszywać napisy bądź wzory. Dodatkowo książka opatrzona jest mnóstwem wspaniałych zdjęć. Jeśli kiedykolwiek pomyślałaś, że chcesz nauczyć się haftować, ale bałaś się za to zabrać - już nie musisz! Coś pięknego i Coś wyjątkowego to pozycje dla Ciebie.   sznurkiem.zaczarowane 
7;#WyzwanieLC2021 #KsiążkaPrzyrodnicza #KsiazkaEkologiczna #Afryka  Książka jest zapisem niezwykłej podróży hulajnogą przez czarny ląd. Poznajemy wielu ciekawych mieszkańców Afryki - ich życie i codzienne zmagania, ale nie tylko.   Autor opisuje również problemy ekologiczne i przyrodnicze z jakimi mierzy się ówcześnie czarny ląd. Mamy więc między innymi opowieść o recyklingu śmieci w Egipcie, uprawie roślin, dostępności wody i populacji słoni w Botswanie.  Poznajemy też różnice kulturowe między kolejnymi afrykańskimi krajami. Mi się ta podróż bardzo podobała i szczerze polecam, szczególnie w formie audiobooka na długie jesienne wieczory! 
7;Pierwsza część cyklu jasno pokazała, że człowiek nie jest osamotnionym kosmicznym bytem. Zagrożenie ze strony obcej cywilizacji było na tyle duże, że największe militarne potęgi naszej planety, zmuszone były do zawiązania ścisłej współpracy. Ludzie w razie zagrożenia potrafią ze sobą dobrze współpracować. Nie jest to jednak rzecz trwała i prędzej czy później musi dość do wewnętrznych konfliktów. Bodźcem do zaburzenia „względnego spokoju” staje się uprowadzenie z rosyjskiej bazy, przetrzymywanego tam „Starszego”. Podejrzenia padają na jednego z dotychczasowych sojuszników. Wszystko to, co następuje później, prowadzi naszą planetę w stronę nieuchronnych zmian, w których człowiek znajdzie się na liście gatunków zagrożonych. Pozostaje więc pytaniem otwartym, czy wzajemne niechęci, polityczne ambicje i wewnętrzne intrygi przełożoną się na globalną katastrofę? Czy może jednak ponownie uda się uratować świat?  Tak jak zostało to wspomniane we wstępie, nie mamy tutaj do czynienia z typowym dziełem z gatunku sci-fi. Co prawda autor sięga po pewne elementy z tego segmentu literatury, jednak doskonale uzupełnia je treściami lepiej pasującymi do książek wydawanych przez WarBook. Na czytelnika obok obcej cywilizacji, zagadnień z zakresu fizyki kwantowej, badania alternatywnych wymiarów, czeka więc tutaj również solidna dawka militarnej treści, nieźle nakreślone polityczne wątki czy szpiegowskie intrygi. Wszystko to podane jest przez autora w doskonałej proporcji. Twórca kreśli tu wielowątkową historię, w której nie zapomina o odpowiednim rozłożeniu akcentów, wyraźnym rozdzieleniu wątków i poświęceniu im należytej ilości miejsca. Dzięki temu każdy znajdzie tutaj coś interesującego dla siebie. Miłym dodatkiem do wciągającej treści jest również zastosowany przez autora czarny humor, który przejawia się głównie w dobrze napisanych dialogach.  Nie można mieć również zastrzeżeń do przedstawionych bohaterów. Postacie są naprawdę nieźle wykreowane, tętnią życiem i różnorakimi emocjami, które potrafią oddziaływać na czytelnika. Ilość scen, w których ich zachowanie może wydawać się odrobinę dziwne i mało racjonalne, jest naprawdę marginalna. Wojciech Zieliński zadbał o to, aby następujące po sobie zdarzenia i decyzje podejmowane przez postacie były bardzo racjonalne.  https://popkulturowykociolek.pl/recenzja-ksiazki-banita/ 
8;Po raz kolejny francuski autor daje pokaz swojej nieokiełznanej wyobraźni. I znowu, jak poprzednio trafia w mój czytelniczy gust.  Czy opisane w powieści sytuacje są możliwe ?  Od strony tajemnych rządowych machinacji na pewno tak. A co ze stroną medyczno - psychiatryczną ?  Nie wiem, nie znam się. Ale nie o ten konkretnie przypadek fugi dysocjacyjnej tu chodzi. Manipulowanie ludzkim umysłem, implanty, próby ingerencji w łono matki muszą budzić przerażenie. Nie wiemy, co się dzisiaj dzieje w wojskowych laboratoriach na świecie, ale myślę, że nic dobrego. Czy można nad tym zapanować ? Nie.  Powieść świetnie się czyta choć, jak to zwykle u Grange'a momentami autor jedzie chyba zbyt ostro po bandzie. Nie odbiera to przyjemności z lektury, ale po prostu czasami wywołuje na twarzy lekki uśmiech. Nie wiem, czy francuska policja jest naprawdę tak nieudolna czy też autor przedstawił ją właśnie w ten sposób na potrzeby fabuły.  To kawał świetnie skonstruowanego thrillera, który czyta się z szeroko otwartymi oczami.  Polecam!!!  8/10. 
7;Większość z Was myśląc o Nicholasie Sparksie, ma przed oczami Pamiętnik i cudowną, choć burzliwą historię miłości Noah i Allie. To oczywiście nie jest jedyna powieść tego autora, ale właśnie ona przyciąga rzesze czytelników i w zdecydowanej większości od tego tytułu zaczyna się czytelnicza wędrówka po wszystkich jego książkach. Dziś opowiem o najnowszej powieści tego autora oraz o tym, czy jest tak dobra jak pozostałe.   Powrót to wyjątkowa opowieść o lekarzu marynarki wojennej, który po traumatycznych przeżyciach na froncie, wraca do domu swojego dziadka, by uporządkować wszystko po jego śmierci. Podróż do miejsca, gdzie Trevor się wychowywał, okazuje się swego rodzaju terapią i powolnym wracaniem do zdrowia psychicznego. W procesie zdrowienia biorą też udział dwie tajemnicze kobiety, które będą miały olbrzymi wpływ na jego życie i decyzje.  Sparks nie zawodzi i tym razem. Prowadzi akcję płynnie, czasem sennie, ale z rozmysłem. Wszystkie elementy pozornie niepasującej do siebie życiowej układanki, składa niczym najwytrawniejszy logistyk i tworzy jedną, spójną historię, która będzie miała ciekawą przyszłość.   Mamy tu do czynienia z uroczym, choć nieśmiałym i długo rozwijającym się romansem, ale za to pełnym niedopowiedzeń, ukrytych tajemnic i potężnej namiętności. Sparks ma niebywałą smykałkę do opisywania uczuć, zależności pomiędzy bohaterami, wytwarzania swego rodzaju więzi, która łączy bohaterów. I właśnie ta nieprawdopodobna chemia doprowadza czytelnika na skraj wytrzymałości. Przeciąganie liny w jedną bądź drugą stronę zawsze odnosi ten sam skutek – trudno oderwać się od lektury.  Na tę powieść nie powinno patrzeć się przez pryzmat Pamiętnika. Tak książka niesie ze sobą potężną dawkę wiedzy o dochodzeniu do siebie po traumatycznych przeżyciach, o wyborach, które mogą mieć wpływ na dalsze życie i miłości do grobowej deski dosłownie i w przenośni.  I tym razem Nicholas Sparks nie zawodzi. Zanurzcie się w tej historii. Odkrywajcie kolejne karty losów bohaterów i zakochajcie się w tych trudnych, choć pięknych relacjach międzyludzkich. Polecam miłośnikom romansów i pięknych przesłań. 
10;Historia Kenzie i Lyalla zaskakuje mnie z tomu na tom! Jak myślałam, że druga część już niczym mnie nie zadziwi, tak autorka podniosła rękawicę i zaserwowała kilka konkretnych twistów! I bardzo mnie to cieszy - uwielbiam dynamiczną akcję, pełną zwrotów i niespodzianek. W tym tomie przenosimy się do Grecji, gdzie Dora Henderson chce stworzyć hotel niezależnie od rodzinnego imperium. I zaprasza Kenzie do pomocy. Tylko czy to dobry pomysł, skoro rany po bolesnym rozstaniu z Lyallem jeszcze się nie zagoiły? Chłopak również cierpi i obawia się, że jego szanse na szczęśliwą relację przepadły bezpowrotnie. Nie zdradzę Wam, jak potoczyły się losy tych dwojga, ale napiszę tylko, żebyście oczekiwali nieoczeiwanego. Do tego wątek nowego hotelu został poprowadzony naprawdę ciekawie i z nutką tajemnicy, a w połączeniu ze wszystkim tym, co wydarzyło się na ostatnich stronach, już snuję domysły i niecierpliwie czekam na kolejny tom. Don't hate me to opowieść o drugiej szansie, o tym jak wiele znaczy poznanie całego obrazu, nim wydamy o kimś osąd, a także o tym, jak trudne mogą być relacje rodzinne. Spędziłam z lekturą świetnie czas i zdecydowanie polecam Wam serię o Kenzie i Lyallu. A sama biegnę sprawdzić, czy jest jakiś spin-off o Edinie i Finlayu, bo chętnie przeczytałabym książkę, gdzie to oni byliby głównymi bohaterami.   @amanda.says 
9;Książka nie tylko dla sprzedawców, ale także dla tych co chcieliby zauważać schematy jakimi jesteśmy manipulowani. Wszystko poparte historiami. Polecam 
8;Jeśli ktoś lubi klasykę literatury angielskiej i zachwyca się chociażby dziełami pokroju „Doktor Jekyll i Pan Hyde” Roberta Luisa Stevensona to do niego z pewnością przemówi „Duch” Arnolda Bennetta, gdyż zarówno czas umiejscowienia akcji, jak i sposób prowadzenia narracji, wykazują znaczne podobieństwa.  Nie jest to książka, w której można się od razu zakochać, gdyż opowieść rozwija się w powolnym tempie, a czytelnik jest krok po kroku wprowadzany w intrygę. A na czym rzecz się opiera? Otóż poznajemy losy młodego lekarza – Carla Fostera, świeżo upieczonego adepta sztuki medycznej, który stawia swoje pierwsze kroki w towarzyskiej śmietance Londynu. Młody wiek i otwarte serce sprawiają, że zainteresowanie Fostera szybko skierowane zostaje wobec niezwykle pięknej i utalentowanej panny, śpiewaczki operowej Rosetty Rose. Niebywały urok divy sprawia, że młodzieniec traci dla niej głowę i tu nieoczekiwanie rozpoczyna się splot niespodziewanych i niepokojących sytuacji, które trudno wytłumaczyć kierując się jedynie zdrowym rozsądkiem. Dziwnym trafem nad adoratorami primadonny wisi swoiste fatum, które sprawia, że los nie pisze wobec nich przyjaznych scenariuszy, przecwnie, z trudem uchodzą oni z życiem. W tym przypadku stwierdzenie, że miłość zapisana w powieści to „miłość aż po grób” wcale nie będzie przesadą. Okazuje się bowiem, że młody lekarz w walce o względy swej wybranki będzie musiał stanąć w szranki z potężnym przeciwnikiem. Rosseeta Rose mimo swej pięknej aparycji nie jest łatwą partią, a dostęp do jej względów wymaga licznych poświęceń i literalnej drogi przez mękę. Czy nad losem dziewczyny wisi jakaś klątwa? Czy ma ona związek z tajemniczymi wydarzeniami, które rządzą życiem jej i jej bliskich? Kim wreszcie jest tytułowy duch? Ta metafizyczna opowieść, w której nie brak nadprzyrodzonych zdarzeń, spirytystycznych seansów i mroku właściwego dla angielskiej powieści grozy z początku XX w. ma swój urok, jednak trzeba dać się jej oczarować. Początek może wydawać się wręcz nudny, przegadany, tym bardziej, że fabuła opowiadana jest z perspektywy pierwszoplanowej, czyli samego Carla Forsta. Jeśli jednak poddamy się tej opowieści, powolutku będzie ona roztaczała nad nami swój czar, a z pozoru zwykła miłosna historia stanie się pełną emocji opowieścią, w której toczyć się będzie nierówna walka z upiorami z zaświatów.  Uprzedzam od razu, że jeśli ktoś spodziewa się mrożących krew w żyłach wrażeń, to w tej książce ich nie znajdzie. Trzeba mieć na uwadze, że Arnold Bennett tworzył na miarę swoich czasów, zatem horror we współczesnym wydaniu był mu obcy. Powieść Bennetta idealnie wpisuje się jednak w klasykę gatunku, stając się wyznacznikiem powieści grozy swojej epoki. Sam Autor, chociaż polski czytelnikom nie jest aż tak dobrze znany, między innymi za sprawą „Ducha” zajął istotne miejsce wśród twórców angielskiej literatury.  Ukłony i podziękowania składam zatem dla Wydawnictwa Zysk i Spółka, które postanowiło wrócić do dzieł mistrzów brytyjskiej klasyki, gdyż dzięki temu można sięgnąć po perełki, z którymi przeciętny czytelnik, nie obcujący na co dzień z twórczością angielskich prozaików, nie miałby styczności.  Na zachętę powiem, że mimo upływu czasu, blisko stu lat, opowieść nie traci swej aktualności. Co więcej, broni się pięknem języka. Co zaskakujące, okazuje się, że zdania wielokrotnie złożone można napisać z sensem, nie tracąc przy tym ekspresji wyrazu😊. Polecam zatem z całego serca „Ducha” i odrobinę dreszczyku, który powieść ze sobą niesie. 
10;Ten człowiek nawet nazywa się w niezwykły sposób... Haruki Murakami, po kolejnej jego książce mam ochotę zapłakać i wyrzucić wszystko co do tej pory czytałem. Wyjątkowa literatura, może dlatego że, niedoskonałość postaci i ich upośledzenie emocjonalne jest tak podobne do mojego. 
5;Połączenie opery mydlanej z kryminałem. Przytłacza nieco ogrom rozważań wewnętrznych na najróżniejsze tematy, mało związane z intrygą. Rozwiązanie oparte jest na przypadkach i tym, że od pewnego momentu wszyscy stają się bardzo rozmowni i ochoczo dzielą się informacjami, czasami wręcz w kuriozalnych okolicznościach. Do tego idealistyczny obraz milicjantów. Jest sporo rosyjskiego klimatu, który lubię, ale to jednak nie moja bajka, niestety. 
7;Ogólnie klimacik mi podszedł, może dlatego, że lubię Pandarię. Sama historia również spoko, chociaż przewidywalna. Wątek miłosny nie był aż tak bardzo eksponowany, dzięki czemu nie miałem uprzedzeń co do tego. Jako wieloletni fan Warcrafta cieszę się, że wydawane są książki z uniwersum. Dobrze było przeżyć historię jednego z ulubionych trolli - książka pochłonięta w jeden dzień :D  
8;"- na dworze, robi to, co każde dobre fremeńskie dziecko powinno robić w takich chwilach [...]. Dobija rannych wrogów i oznacza ich ciała dla drużyny wodomistrzów." 
8;Młodość Blueberry’ego to cykl komiksowy będący prequelem znanej francuskiej serii ukazującej powojenne przygody porucznika kawalerii USA Mike’a Blueberry’ego. Jak sam tytuł wskazuje, w serii autor odkrywa przed czytelnikami sekrety młodości bohatera i jego wojenne doświadczenia. Pierwszy album rodzimego wydania (ukazanego w ramach cyklu Plansze Europy) składa się z trzech historii wydanych pierwotnie w latach 1975-1979.  Na sam początek autor przenosi nas do roku 1861, pokazując swojego bohatera jako aroganckiego syna właściciela ziemskiego z południa, który nieustannie się wywyższa, nie ma problemów z posiadaniem niewolników i ich piętnowaniem. Jest to dość ciekawy i odmienny obraz postaci dla kogoś, kto zna główną serię. Stanowi to również intrygujący początek do dalszego rozwoju historii. Na kolejnych stronach komiksu scenarzysta pokazuje mieszankę akcji, westernu i dramatu wojennego, najmocniej jednak skupiając się na wykreowanej przez siebie postaci. Ukazuje on serię wydarzeń kształtujących osobowość Mike’a Blueberry’ego. Jego ogromny temperament i „arystokratyczne” zadufanie w konfrontacji z niezbyt przyjemnymi wojennymi realiami, powodują dość poważny „zgrzyt”, rzutujący na jego późniejszą przyszłość. Fabularnie całość prezentuje dość ciekawy i równy poziom, zapewniając czytelnikowi należytą porcję „wojenno-westernowej” rozrywki. Pierwszy album niczym nie odbiega jakościowo od głównego cyklu, można nawet uznać, że stanowi on dobre jego uzupełnienie. Jedyne, do czego można się przyczepić to kilka zbytnio przesadzonych scen, w których odnosi się wrażenie, że autor na siłę próbuję zrobić ze swojego bohatera rasistę.  Jeśli chodzi o oprawę graficzną, to prezentuje ona „poprawny” poziom. Całość rysunków jest czysta, schludna, dobrze oddająca dynamikę wydarzeń i mocno nasycona stylem „vintage” (co powiązane jest z czasem, w których powstał komiks). W przypadku innego artysty taką komiksową sztukę można byłoby uznać za bardzo dobrą. Od Jeana Girauda (lepiej znanego jako Mœbius) można jednak oczekiwać o wiele więcej. Artysta wielokrotnie udowadniał, że potrafi kreślić cudownie prezentujące się prace w westernowych/wojennych klimatach (chociażby Jim Cutlass). Tutaj wyraźnie brakuje jego przepychu, dbałości o najdrobniejsze detale i szczegółowego ukazywania piękna teł i natury.  https://popkulturowykociolek.pl/recenzja-komiksu-mlodosc-blueberryego-1/ 
9;Przecudowna historia o przyjaźni z Chorwacją w tle. Jolanta Kosowska znów zabrała nas w podróż pełną emocji i malowniczych miejsc. Święta Bożego Narodzenia są wspaniałym dodatkiem do atmosfery książki i to dzięki nim możemy przeżywać intensywnie wszystko z bohaterami. Polecam! Nie tylko na święta. 
9;To druga książka Tokarczuk, jaką miałam okazję przeczytać. Co do „Biegunów” mam bardzo mieszane uczucia, jednak „Pług” mnie zachwycił! Jeszcze nigdy nie spotkałam się z taką powieścią i z tak nieszablonową bohaterką. Janina Duszejko uchodzi za wsiową ekscentryczkę, świrniętą starszą panią, która bardziej szanuje zwierzęta niż ludzi i na wszystko znajdzie uzasadnienie zapisane w gwiazdach. Nikt nie chce traktować jej poważnie, więc w momencie, gdy w jej okolicy zaczynają ginąć ludzie, a policja nie wykazuje jakiejkolwiek chęci działania, pani Duszejko rozpoczyna swoje astralne śledztwo.   Powieść jest niezwykle angażująca, czyta się lekko, a język jest przepiękny. Poruszona problematyka jest bardzo ważna i aktualna, zwłaszcza w Polsce. Trudno w głównej bohaterce nie doszukiwać się elementów światopoglądowych naszej Noblistki.   Książka napisana z ogromną wrażliwością, zwracająca uwagę na ważne tematy, skłaniająca do rozmyślań. Zostanie w pamięci na długo. 
7;Rzadko sięgam po książki nowych autorów z półki literatury rozrywkowej. W końcu pozwoliłem się skusić. Solidna literatura klasy "B", w sam raz do pociągu lub na nudne wieczory. 
6;Duży zawód, bo początek książki zachwycił mnie pięknym językiem i trochę filozoficznymi wstawkami, ale niestety później tych wstawek było za dużo, stały się nużące i autor tak bardzo uciekał w dygresje, błądził po manowcach, odchodził od tematu, że w pewnym momencie główna historia się totalnie zatarła i już nie wiedziałam, o czym właściwie jest ta książka. Podobało mi się też samo zakończenie, w którym nastąpił powrót do głównego tematu, ale dobry początek i koniec to chyba za mało, żeby uznać książkę za bardzo dobrą. 
8;Dostałem w prezencie cegłę. Czym trzeba podpaść, aby dostać taki prezent? Otóż trzeba regularnie marnotrawić czas na czytanie, zamiast przeznaczyć go na jakieś wartościowe działania, typu odkurzanie, zmywanie, zbieranie stolców w ogrodzie, tudzież jakiekolwiek inne -anie, byle nie czyt-anie.  Może to też być biblijnie inspirowana zemsta wedle zasady: cegła za cegłę* (oko za oko współcześnie nie ujdzie bezkarnie). Jakkolwiek by jednak nie było, to cegła ta mnie wzruszyła. W końcu to prezent. Obracałem ją, dotykałem, ściskałem, głaskałem, wąchałem przez kilka dni. Odkładałem i wracałem do niej nie tylko sentymentalnie, ale też fizycznie. Przekładałem z miejsca na miejsce — ciągle w pobliżu, ciągle na widoku. Wreszcie nadszedł dzień, aby się w cegle zanurzyć.  * Kiedyś sam dałem w prezencie cegłę. Była to Trylogia Tolkiena w jednym kawałku. Wydanie wyjątkowe, bo, jak powszechnie wiadomo, autor tak właśnie życzył sobie, aby była wydawana. Nieporęczne to trochę, ale czegóż się nie robi, aby uratować świat przed ciemnością i złem?  *** Piknik na skraju drogi  Taki prosty język, a takie mądre słowa. Tak uniwersalna literatura, a tak rosyjska. Tacy zwykli ludzie, a tak prawdziwi bohaterowie. Tak trudny temat, a tak przystępnie opisany.  Mnóstwo radości dał mi ten powrót do przeszłości. A był to powrót wielopłaszczyznowy. Czytałem tę powieść jako nastolatek i jak się okazało, oprócz tytułowego konceptu nic mi w pamięci nie zostało. I nic dziwnego, co ja tam mogłem wtedy rozumieć? Przeczytałem powieść s-f i raczej czułem, niż rozumiałem, że to coś wybitnego. Takie przeświadczenie mi pozostało.  Dzisiaj to, że bohaterowie dużo piją i palą wszędzie i często to taka ciekawostka, odległa już i czasowo i kulturowo, ale bliska mi jednak, bo wdrukowana w dzieciństwie jako standard, normalność. Mam do tego nawet pewien sentyment.  Raczej trudno polubić któregokolwiek z bohaterów. Jak to w dobrej literaturze, nikt nie jest ani dobry, ani zły, wszyscy są za to prawdziwi, choć przecież zmyśleni. W pewnym momencie złapałem się na tym, że jak jakiś młokos zaczynam się identyfikować z głównym bohaterem. W końcu przeczytałem akapit, wewnętrzny dialog i wspomnienie bohatera brnącego przez śmierdzące bagno:  „«Rudy, z ciebie jest wichrzyciel, naruszasz równowagę, tobie, Rudy, każdy porządek przeszkadza, dobry jest czy zły, bez różnicy. To przez takich jak ty nigdy na ziemi nie będzie królestwa niebieskiego.» Tak… przeszkadza mi? Ale co ty rozumiesz z tego wszystkiego, tłuściochu? Kiedy to ja widziałem dobry porządek? Kiedy ty mnie widziałeś w ramach dobrego porządku? Całe życie widzę tylko umierających Okularników i Kiryłów, a Ścierwojady pełzną między ich trupami, po ich trupach jak czerwie i srają, i srają, i srają…”  i zaśmiałem się w głos sam do siebie. Jakie to uniwersalne, jakie współczesne, jakże mi bliskie.  *** Poniedziałek zaczyna się w sobotę  Zaczynając tę powieść zaraz po Pikniku, zrobiłem (Strugaccy zrobili, ale nie ma co wnikać) stylistycznego fikołka, jakbym oglądał Monty Pythona i usłyszał: „A teraz z innej beczki”.  Po kilkustronicowym zwykłym, obyczajowym starcie na dalekiej prowincji ZSRR zostajemy łagodnie przeniesieni do ....  Zrezygnowałem z opisywania fabuły, bo to odebrałoby nieco przyjemności z czytania tym, którzy mają to w planach lub takim jak ja, którzy już to czytali, ale ni cholery nie pamiętali.  Krótko więc. Nauka to magia albo może lepiej: magia to nauka. Mnóstwo uciechy miałem hasając w intelektualnych wygibasach wśród bajek, mitów, wykwitów kultury nie tylko rosyjskiej, choć ta jest pięknie i szlachetnie dominująca.  *** Trudno być bogiem  Przygnębiającą to lektura. Z początku zdaje się łatwa, dość błaha, jeśli bierze się pod uwagę tytuł. Strona za stroną, powoli, puzzle układają się w tak smutny, refleksyjny obrazek. Akcja dzieje się na jakiejś planecie, ale w gruncie rzeczy mówi o ziemianach, o ludzkiej naturze. A jej ze współczesnością nie pociesza ani odrobinę. Niech cytat rzuci nieco światła:  „W oczach przybysza z Ziemi łączyła ich jakaś cecha wspólna. Zapewne to, że wszyscy, prawie bez wyjątku, nie byli jeszcze ludźmi we współczesnym znaczeniu tego słowa, lecz półfabrykatami, bryłami, z których dopiero krwawe stulecia historii wykują kiedyś prawdziwego, dumnego i wolnego człowieka. Byli bierni, zachłanni i wręcz nieprawdopodobnie egoistyczni. Co się tyczy ich psychologii, niemal wszyscy byli niewolnikami. Niewolnikami wiary, niewolnikami sobie podobnych, niewolnikami drobnych namiętności, żądzy zysku. I jeśli z woli losu któryś z nich rodził się lub stawał panem, nie wiedział, co począć ze swą wolnością. Usiłował czym prędzej znów stać się niewolnikiem — bogactwa, rozpasanego luksusu, rozwiązłych przyjaciół, niewolnikiem własnych niewolników. Ogromna większość nie ponosiła tu żadnej winy. Byli zbyt bierni i zbyt prymitywni, to niewolnictwo prowadziło ich do bierności i ciemnoty, a bierność i ciemnota wciąż na nowo rodziły niewolnictwo.”  Bracia Strugaccy nie wiedzieli chyba o jednym. Ten wykuty Człowiek to jedynie chwilowy twór kulturowy i w każdej chwili może wrócić do postaci „bryły” i znów stać się człowiekiem -półproduktem. Wydaje mi się, że właśnie to dzieje się teraz, tutaj, wokół nas. I to jest właśnie tak cholernie przygnębiające.  Mimo wszystko powieść daje nadzieję i jest niesamowicie wciągająca. Wczoraj, choć położyłem o północy, to obudziłem się o czwartej rano i pierwszą czynnością, którą zrobiłem, było sięgnięcie po książkę. Szczęśliwie dziś pierwszy dzień tygodnia — niedziela.  *** Miliard lat przed końcem świata  Dla odmiany znowu powieść w formie właściwie lekka, zabawna i świetnie w tle przedstawiająca rosyjską obyczajowość z połowy XX wieku. Jest tak do pewnego momentu. Do miejsca, kiedy zaczęło mi się wydawać, że coś się klaruje, że coś zaczynam rozumieć.  Później, choć nadal zabawnie, to już nie tak lekko. Jak na górskiej kolejce: wiem, a może jednak nie, a może rozumiem, jednak chyba nie, może chodzi o coś zupełnie innego? I tak do końca, wśród smutnych myśli wykwitłych z refleksji, do których skłania ta lektura. Jak wiele prawdy o ludziach, jak wiele uniwersalnych dylematów można zawrzeć w fantastycznej historyjce o radzieckich naukowcach? Mistrzostwo. Ślimak na zboczu  Z tą powieścią mam problem. Czytałem z przyjemnością, spodziewając się, że w końcu wpadnę na jakieś wyjaśnienie, że oświeci mnie: w czym rzecz. I nie doczekałem się. Okazuje się, że wciąż jestem za głupi. A mądrzejszy już raczej nie będę. W powieści na pewno jest jakieś przesłanie, bo Strugaccy nie pisali dla samego pisania. To, co się tam dzieje w sferze fabularnej, to takie nagromadzenie absurdu, jakby połączyć Proces Kafki z filmami Szulkina. I tych dwóch twórców często mi przypominała ta lektura.  Powieść rozpoczyna dwoma cytatami, jednym z nich jest:  Powoli, powoli pełznij ślimaku po zboczu Fudżi wciąż wyżej, aż na sam szczyt!  Issa, syn chłopa  To może być pewna wskazówka interpretacyjna, ale może też mocno zaciemniać obraz. Zabawa w myślenie.  ***  Zdaje się, że wszystkie te powieści kiedyś czytałem, a jednak pamiętałem słabo, albo wcale. Nie dlatego, że były nijakie, ale dlatego, że przeczytałem je za wcześnie. Byłem zbyt głupi, aby je docenić, aby zrozumieć. Ciekawym, czy dożyję tylu lat, że po przeczytaniu ich kolejny raz będę miał podobną refleksję na temat tego aktualnego mego czytania? Prawdopodobnie nie, bo mądrzejszy to ja już raczej nie będę. Relatywnie oczywiście, bo mądry to nadal nie jestem, choć chyba mądrzejszy niż ja sprzed kilku dekad. Co mi jest z tą mądrością?  Taką to lekturą niespodziewanie uczciłem „Rok Lema”, bo choć samego Lema nie przeczytałem od dawna niczego (obejrzałem tylko przez przypadek ekranizację Solaris Tarkowskiego, która się podobno Lemowi nie podobała), to ponoć Lem cenił Strugackich. Rzekłem. 
8;Genialna książka o atomowej czarnobylskiej katastrofie. Przez tyle lat narosło wiele legend,półprawd itp. Myślałem sobie że tyle napisano, nakręcono filmów na ten temat że już nic ciekawego nie można stworzyć. A jednak reportaż Adama Higginbotham ukazuje nam nowe światło i fakty dotyczące tej strasznej katastrofy. Książka jest prawdziwą kopalnią wiedzy,czyta się ją jak powieść historyczną, mnie chwilami aż przetłaczała ogromem tragedii, zwłaszcza pracowników elektrowni, likwidatorów skutków skażenia, młodych ludzi (żołnierzy),często niezdających sobie sprawy z czym walczą (niewidzialnym wrogiem) jak i mieszkańców ewakuowanych terenów którzy do dziś w większości nie mogą się podnieć psychicznie po tym co tam się stało. Polecam z czystym sumieniem tę książkę. 
8;"Posłaniec Burzy' to pierwsza książka z serii Rick Riordan Przedstawia, którą czytałem. I wiem, że książki wydane w tej serii nie odstają od książek Ricka Riordana. W "Posłańcu burzy" widzimy styl podobny do Riordan. Mamy tu kolejną ciekawą mitologię, o której nie wiele wiemy, czyli mitologię Majów. I dzięki temu, ze jej nie znamy możemy ją poznać razem z głównym bohaterem Zane'm. Nie jest to może podręcznik o mitologii Majów, ale została tu bardzo ciekawie ukazana jako coś co główny bohater odkrywa wraz ze swoim dziedzictwem. Jedynymi niewielkimi minusami tej książki są tempo akcji, która nie biegnie tak szybko jak u Riordana i nieco mniej humoru do którego przyzwyczailiśmy się w książkach Ricka Riordana, tak więc liczyłem na to, że w tej kwestii ta książka, również będzie podobna. Ale to co dzieje się w tej książce na zakończenie, które jest pełne zwrotów akcji i zaskoczeń wciąga czytelnika bez reszty i zdecydowanie zachęca do sięgnięcia po kolejny tom. 
10;Tylko 2 książki dotychczas opanowały mnie emocjonalnie: trylogia Tolkiena i Świat Dysku T. Pratchett'a. Każda z nich z zupełnie innych powodów.  Ale Herbert i jego Diuna dosłownie rozbili mnie w pył. Jestem pod tak wielkim wrażeniem poziomu literackiego tej pozycji, że nie wiem od czego zacząć. Po pierwsze język i sposób w jaki jest opisany świat Arrakis, emocje bohaterów... fenomenalny! Historia i idea świata, który jest tam przedstawiony - religia, polityka, socjologiczny aspekt, społeczeństwo i relacje. Burza wątków tak idealnie ze sobą spasowanych, że aż niemożliwe, że to tylko fikcja. Tak jak Silimarilion Tokiena odurza logiką, schematem i strukturą tak Diuna zniewala. Czyta się wyśmienicie. To książka, która w moim przypadku posiada największą liczbę cytatów zaznaczonych w treści. Królewska uczta.... Jak dobrze, że jest kontynuacja i to w 5 tomach. Przywiązuję się do historii i bohaterów i po raz kolejny (po Tolkienie i Prattchecie) nie mogę się z nimi rozstać. Brakuje mi ich. Więc wracam do lektury!! 
7;Znam sporo książek pani Montefiore i w większości z nich wykorzystała ona schemat polubiony również przez Lucindę Riley: zmieszanie teraźniejszości z przeszłością za pomocą dziennika, listów czy czyjejś opowieści. Tu było tak samo: bohaterka z roku 2005 odnajduje kajet i przez rok (!; innej postaci zajmuje to noc ;) wczytuje się w niego pozwalając czytelnikom odkryć wszystkie tajemnice... Większość z nich była do odgadnięcia na samym początku, ale czytało się sympatycznie i scena z tęczą przednia - poryczałam się jak głupia., ooo. 
5;Ta książka wzbudziła we mnie mnóstwo emocji. Poczucie niesprawiedliwości i niezrozumienia tego jak tępi byli dorośli wmawiający małej dziewczynce, że to ze wielokrotnie gwałcił ją ojciec to jej wina. Same wybory bohaterki również były dla mnie irracjonalne, jak chociażby to, że do końca utrzymywała kontakt z rodzicami. Postawa matki, straszna krzywdząca, nie wiem co trzeba mieć w głowie, żeby tak skrzywdzić własne dziecko, bo tyranem w tej książce nie był tylko ojciec, bo nie tylko ten co krzywdzi robi krzywdę. Ignorowanie problemu, udawanie, że nie wie się co się dzieje, sprawia taką samą krzywdę osobie krzywdzonej. Książka opisuje straszne wydarzenia, które nigdy nie powinny mieć miejsca. 
10;Są książki, które bardzo mocno pozostają w człowieku. Mimo, że od ich przeczytania mija dużo czasu to doskonale je pamiętamy. Pamiętamy te emocje, które towarzyszyły nam podczas czytania. Tak właśnie miałam z książką “Trzy kroki od siebie”.  Nikt nie zdaje sobie sprawy ile kosztuje oddech. NIkt nie wie jak bardzo własny organizm może utrudniać oddech. Nikt oprócz ludzi z mukowiscydozą. Tylko oni wiedzą jak wielką walkę muszą toczyć o najmniejszy oddech każdego dnia. Właśnie o takich ludziach jest książka “Trzy kroki od siebie”. Poznajemy Stellę i Willa. Dwójka nastolatków z tą samą chorobą, ale zupełnie innym podejściem do życia. Stella musi mieć wszystko uporządkowane, a leczenie jest jej priorytetem. Doskonale wie jak trudne jest utrzymać swoje zdrowie w dobrej kondycji, która jest niezbędna do zakwalifikowania się do przeszczepu płuc. Will z kolei ma dość ciągłych pobytów w szpitalach po których ciąga go matka. Will oprócz mukowiscydozy jest zarażony bakterią Burkholderia cepacia - to automatycznie zamyka mu drogę do przeszczepu płuc. Will chciałby wykorzystać czas, który mu pozostał w życiu na podróże i korzystanie z życia. Wie, że choroba w każdej chwili może go zabić. Dwójka zupełnie różnych nastolatków zaczyna czuć coś do siebie, ale nie mogą być w normalnym związku, bo jako osoby chore mukowiscydozę muszą utrzymywać od innych chorych na tę samą chorobę dystans, aby wzajemnie się nie zarazić swoimi bakteriami, które dla innych chorych mogą być śmiertelne. Czy w takich warunkach jest szansa na szczere uczucie?  Nim przeczytałam książkę to obejrzałam film, który zrównał mnie z emocjonalną podłogą. Nie sądziłam, że książce uda się zrobić to samo. Jednak po przeczytaniu czułam się jakby ktoś wyrwał mi serce. Na zakończeniu płakałam jak dziecko mimo, że doskonale je znałam z filmu. Długo nie mogłam się po tej książce pozbierać. Myślałam o niej i o jej bohaterach i o tym, co ich spotkało. Ta książka pokazuje, że nawiązywanie intymnej relacji wcale nie wymaga cielesności. Stella i Will nie mogli się zbliżyć do siebie. Musieli zachowywać dystans 1,5 metra. Cała ich relacja opierała się na rozmowach. Mimo, że byli tylko nastolatkami to jednak ich dojrzałość była zdecydowanie większa. Nawet Will mimo luzackiego trybu życia zdawał sobie sprawę, że jest więźniem własnego ciała. Co prawda swoją dojrzałość pokazał dopiero po czasie, ale mimo to polubiłam go od razu.  Podsumowując: uważam, że jest to bardzo dobra pod względem emocji książka. Na mnie ta książka wywarła ogromne wrażenie i uważam, że właśnie dlatego takie książki się pamięta. 
8;Powieść niezwykle nasycona magią, erotyzmem, pożądaniem, pięknie opisana miłość do człowieka pomimo kalectwa, w tym tomie świetnie opisana jak się rodzi miłość do bliźniego po mimo jego wad. 
6;Warstwa językowa na wysokim poziomie (większość polskich "pisarek" współczesnych mogłaby się od Pani agaty dużo nauczyć), pomysł przedni (pierwszy raz spotkałam się z takim wykorzystaniem cmentarza), koniec... szkoda gadać. 
8;Bardzo zwięzła i treściwa książka o tym czym jest dla Arne Naessa głęboka ekologia jak i też czym się inspirował tworząc swoje spojrzenie na temat naszego stosunku do przyrody. 
9;Porządny zbiór reportaży poświęcony perypetiom dnia codziennego, zwykłych rodzin. No właśnie, czy takich zwykłych? W sposób przejrzysty a jednak z zachowaniem przestrzeni dla własnego spojrzenia, Reszka przeprowadza nas przez meandry ludzkiej psychiki i zachowań. W latwy sposób można "wejść w buty" bohaterów poszczególnych historii. Bardzo mi się podoba, chętnie przeczytała bym więcej takich pozycji. Polecam 
8;Książkę przeczytałam w ramach akcji czytamPL. Cieszę się, że mój wybór padł właśnie na tę książkę. Świetne przeskoki w czasie. Mam wrażenie, że książka dobrze przemyślana, dopracowana, wręcz dopieszczona. Opowiadając znajomym o tej książce bałam się chwalić, obawiałam się, że jednak się zawiodę choć trochę... ale nie. Książka trafiła w mój gust. Dziękuję bardzo. 
7;Jeśli szukacie tutaj typowo świątecznej książki z wielkim love story, tutaj tego nie znajdziecie. Jednak jeśli szukacie wzruszającej, ciepłej historii wraz z psim towarzystwem ta książka jest dla.  Jest to historia rodzinny (dziadka i jego syna z żoną a także trójki dzieci) Historia, w której rodzina zaczyna dostrzega to co mają, gdy mogą to utracić. Choroba mamy, która jednoczy wszystkim.  Czy dziadek Sander odżyje? Czy Elo rozpozna , kto jest jej przyjacielem? No i co wniesie do tej rodziny kolejny psiak? Tego dowiecie się z tej książki! To historia z nutą Świąt w tle, więc skończy się ...? :) 
9;Zaskoczyły mnie opinie. Na mnie ta książka zrobiła ogromnie wrażenie.  Wyjątkowe jest móc posłuchać tak szczegółowej historii życia kogoś kto urodził się na początku XIX wieku w Chinach, w czasach wielkich przemian kulturowych.  W książce widzimy jeszcze stary świat, który był bardzo poukładany i przekazywał wiele wartości, ale dawał bardzo mało miejsca kobietom. Jak małe miały znaczenie, jak przedmiotowo były traktowane. To nie tylko biografia, ale także literatura feministyczna, mówiąca o wyzwoleniu.  Głównym tematem książki wcale nie jest rozwód, to polskie tłumaczenie położyło na to nacisk. Oryginalny tytuł to "Bound feet and western dress", czyli skrępowane nogi i zachodnia sukienka. Opisując prawdziwą historię życia, kobiety żyjącej w tym okresie, pokazuje jak wpływy kulturowe z zachodu i rodzinne tradycje ukształtowały ją i jej życie.  Pokazuje dzieje pokolenia radzącego sobie w czasach okołowojennych, emigrujących do Europy i Ameryki, bardzo ceniących wykształcenie i rodzinę.  Ta książka jest piękna i wyjątkowa. Przypomina biografię rodzinną Lisy See, Na Złotej Górze. 
5;Książkę dobrze się czyta i to chyba jej największa zaleta. Bohaterowie przywodzą na myśl bohaterów Archiwum X, niby mają się ku sobie, ale nic z tego nie wyjdzie. Na okładce powinien byc napis "Książka zawiera lokowanie produktów", chodzi o pewien samochód i stację telewizyjną (czyżby sponsorzy?). Podczas gdy akcja książki wciąga to końcówka bardzo mocno mnie rozczarowała, tak jakby autor nie miał pomysłu. 
8;No... tyle, ile przeżył podczas tej opowieści Harry mogłoby się przydarzyć kilku(nastu) innym bohaterom na kartach kilku(nastu) powieści, ale... specjalnie sprzątałam, żeby słuchać dalej! Podczas akcji w schronisku ledwo dychałam, takie to było emocjonujące. Ju wiem, kto nauczył Mroza wikłania akcji. Polecam biorąc się za "Upiory". 
7;Akcja filmu skrócona do kartonowej książeczki dla najmłodszych. Jest ok, tylko Rexów żal. 
5;Książka ważna i potrzebna, bo przybliża polski wkład w walkę z Tyfusem i niezwykłe dokonania doktora Weigla. Jest to postać niezwykle ciekawa, jej dorobek jest warty uznania i poznania przez szersze grono współczesnych.   Cieszę się więc, że zapoznałam się z historią fantastycznego laboratorium, ale sposób przekazania treści nie bardzo do mnie przemawia. Akapity są bardzo długie i wg mnie przesycone datami i nazwiskami, które dość szybko wylatują z pamięci. Przez to mogłam przyswoić tylko kilka stron książki na raz i lektura trwała długie tygodnie. Mimo wszystko polecam. 
7;Czy ktoś z Was był na Jarmarku w Gdańsku? Znacie Łosia? :) Ja choć jestem ze Śląska, byłam. Jest pięknie, jest magicznie! Polecam również spacer po parku w Gdańsku Oliwie!   a jeśli ktoś w Was kocha nasze Polskie morze, to ta książka jest dla Was!  Książka, jak na świąteczną powieść przystało jest przyjemna i romantyczna.  Ojciec chce by chociaż jedna z 4 córek wyszła za mąż. Przez przypadek spotyka swojego przyjaciela z młodości, który ma samotnego syna.  Czy kochający ojcowie przy kieliszku mogą wymyślić dobry plan. Czy z zakładu będzie miłość? Przecież miłość nie może być wymuszona! No i czy będą te zaręczyny w Wigilię? a jeśli tak to z kim?  Konrada ?  A może przyjaciela sióstr Leona? no i czy będzie Świąteczny cud? I czy ojciec na tyle zna swoje córki, że obstawi dobrze? Książka ciepła z humorem. Można by się parę punktów doczepić, ale to książka świąteczna. Ma wprawić w klimat i to właśnie robi. :) 
8;Polecam czytanie tych dwóch powieści właśnie w takiej kolejności:  Olśnienie 6,5/10  „Co się stanie, kiedy Ziemia niespodziewanie opuści wycinek przestrzeni, który ma właściwości hamowania rozwoju inteligencji? W jedną noc iloraz inteligencji każdej żywej istoty wzrasta trzykrotnie.”  Pomysł wyjściowy na powieść jest genialny i zdaje się do dziś nieporuszany w fantastyce naukowej, mimo, iż powieść została wydana w 1955 roku. Jest to moim zdaniem największa zaleta tej pozycji, ta świeżość idei. Wydaje mi się również pewne, że „Olśnienie” zainspirowało Vernora Vinge do napisania swojego opus magnum, czyli „Ogień nad Otchłanią”, mamy tutaj bowiem czytelny zarys pomysłu na Strefy Myśli, które odpowiadają sobie nawet w orientacji przestrzennej.   Powieść w interesujący sposób przedstawiana nam wszelkie skutki polityczne, gospodarcze oraz społeczne takiego nagłego skoku inteligencji, dzieląc się spostrzeżeniami odnośnie gatunku ludzkiego, które w późniejszych latach zapożyczali również inni autorzy SF (albo przynajmniej wyciągali oni podobne wnioski). Mówię tu o stopniowej urbanizacji społeczeństwa wraz z rozwojem nauki, ekonomii i środków transportu. „Olśnienie” pokazuje nam również, jak indywidualistycznym bytem jest człowiek. Nie jesteśmy w stanie myśleć w kategoriach gatunku, nikogo nie obchodzi, że jeśli wszyscy przedstawiciele służby publicznej (śmieciarze, tramwajarze, urzędnicy, strażnicy miejscy) rzucą swoją pracę, aby kontemplować fizykę kwantową czy dzieła Prousta, to świat przeżyje nie małe załamanie. Każdy patrzy na siebie i liczy, że społeczeństwo jako większa całość jakoś sobie z tym poradzi. Oczywiście z czasem jednostki wypracują odpowiednie mechanizmy współpracy a technologia może rozwiązać problem prac najbardziej mechanicznych, których nie ma już komu wykonywać, jednak minie sporo czasu, zanim społeczeństwo się samo zorganizuje, zaś okres tej transformacji nie będzie najbarwniejszym momentem w historii ludzkości.  Największym minusem powieści jest sposób prowadzenia narracji. Takie historie gdzie prezentujemy skutki globalne muszą być doświadczane bezpośrednio przez bohaterów opowieści, w innym razie będą nam w większym lub mniejszym stopniu obojętne. Co prawda mamy tutaj bohaterów: farmera i jego folwark zwierzęcy (ta historia była dobrze poprowadzona, choć w pewnym momencie niespodziewanie urywa się, jakby autorowi zabrakło już pomysłów jak to dalej pociągnąć) oraz grupkę naukowców z Instytutu Badań Zaawansowanych. Tutaj niestety wygląda to odrobinę gorzej, bo a to jesteśmy w fazie rozważań na temat przyszłego kształtu świata, a to w krótkich wstawkach dowiadujemy się, w jakim kierunku poszedł rozwój naukowy na Ziemi i w sumie niewiele z tego wszystkiego jest opowieścią przeżywaną przez samych bohaterów, a więc dystansujemy się emocjonalnie od tej historii. A można zdecydowanie mieć i jedno i drugie, jak na przykładzie wątku Sheili, żony głównego bohatera-fizyka, która nie może się dostosować do nowego kształtu świata (kwestia nowego, analitycznego sposoby postrzegania niekompatybilna z psychologicznymi uwarunkowaniami niektórych osobników), co w konsekwencji prowadzi do jej załamania psychicznego. Mamy jednocześnie komentarz społeczny jak i historię osobistą, którą śledzimy z zainteresowaniem. Był to również mój ulubiony wątek całej powieści.  W drugiej połowie powieści jest już znacznie ciekawej, gdy porzucamy wątek farmera, przenosimy się w przestrzeń kosmiczną, a naukowe odkrycia są oparte na bezpośrednich doświadczeniach naszych bohaterów. Akcje śledzimy z ich perspektywy i pojawiania się emocjonalne zaangażowanie. Mój umysł i ducha poruszył fakt, że ludzkość osiągając stan niewyobrażalnej wiedzy postanowiła poszukać odpowiedzi na fundamentalne pytania o swym istnieniu właśnie wśród gwiazd.  Zakończenie jest bardzo ciekawe. Co prawda je przewidziałem, ale nie uznałbym go za przewidywalne, po prostu właśnie w ten sam sposób skonkludowałbym wydarzenia tej opowieści, gdybym sam ją napisał. Jako całość jednak wydaje mi się zbyt krótka lub – paradoksalnie – zbyt długa. Zarówno w formie krótkiego opowiadania jak i dwukrotnie dłuższej powieści w bardziej intymny i szczegółowy sposób odnoszącej się do koncepcji nagłego wzrostu inteligencji życia na Ziemi osiągnęłaby mocniejszy efekt końcowy. Mimo wszystko jest to niezwykle oryginalny pomysł pozostawiający jednak sporą dawkę niedosytu jeśli chodzi o aspekty stricte fabularne.  Genesis 10/10  Jedna z najciekawszych powieści, jakie czytałem w tym roku. Dzieli się ona na dwie części: pierwsza pokazuje początki rozwoju AI, jej nagły wzrost znaczenia we wszystkich aspektach cywilizacji ludzkiej, ekspandowanie w przestrzeni jak i w sobie samej. Na początku współpracująca z ludźmi na zasadzie inteligentnego, wyspecjalizowanego narzędzia, przez organ doradczy Rady Światowej w swojej mądrości kształtujący politykę i ekonomię naszej planety, do głównego Nadzorcy podejmującego działania na skalę całego Układu Słonecznego.  Jednak to dopiero druga część powoduje opadnięcie szczęki. Cała galaktyka została skolonizowana przez superinteligentne maszyny, oczywiście pozbawione już ciał, tworzące międzygwiazdową sieć zwaną Galaktycznym Mózgiem. W część z nich uploadowano także kwantowe stany świadomości ludzi. Te niemal transcedentalne byty podejmują działania w perspektywie setek tysięcy czy milionów lat. Ich pojmowanie wszechświata jest nieskończenie szersze i niemożliwe do ogarnięcia dla zwykłych śmiertelników, którzy stanowią już pieśń przeszłości. Czy aby na pewno?  Od niedawna, bo od bagatela 2 milionów lat, Gaja – węzeł inteligencji zarządzający Ziemią, mało znaną placówką, kiedyś kolebką ludzkości - przesyła coraz skromniejsze raporty ze swoich działań. Z ostatnich informacji wynika, że w przeciągu 100.000 lat Ziemię czeka zagłada a Gaja – pomimo milionów lat działań starających się zachować dziedzictwo kulturowe inteligentnych istot – zdaje się ową zagładą nie przejmować, co więcej, zdaje się ją wspierać. Inteligencje wysyłają swojego przedstawiciela, Wędrowca, wraz z cyfrową świadomością Christiana Brannocka – człowieka, którego poznajemy w części I – aby zrozumieć motywacje Gai i rozstrzygnąć, czy Ziemia warta jest ocalenia.  Jeśli powyższy akapit was nie zachęcił to nie wiem, co by zachęciło. Skala tej historii robi kolosalne wrażenie. Wszechpotężne AI, galaktyczny mózg kontaktujący się między węzłami z prędkością światła (nie ma pośpiechu, w końcu są nieśmiertelne a wszechświat wystarczająco długowieczny), wiarygodna wizja galaktycznej cywilizacji wykraczająca na miliony lat w przyszłości, świetny język stworzony na potrzeby opowieści, ekscytujące uczucie małości wobec bytów trascedentnych i trudności w pojmowaniu ich planów. Do tego niejednokrotnie przez nasze mózgi przetoczą się wielkie egzystencjalne pytania na temat natury człowieka, jego wolności, determinantach jego zrównoważonego rozwoju, idei transhumanizmu, postrzegania wszechświata w zależności od różnych stanów świadomości, historii będącej znakomitym oknem do analizy naszych zachowań jako gatunek, oraz pytanie poboczne: czemu (czysto hipotetycznie) Bóg miałby nas stworzyć?  Narracja jest wybitnie wciągająca, prowadzona wielotorowo, skłaniająca do rozmyślań, jednocześnie zachwycająca skalą prezentowanych wydarzeń. Postacie niezwykle intrygujące ze względów na swój efemeryczny sposób postrzegania rzeczywistości, jednocześnie przedstawione w sposób możliwy do ogarnięcia dla zwykłych istot białkowych.   Uwielbiam tego typu science fiction. Wyjście wyobraźnią w tak daleki czasowo moment istnienia naszej cywilizacji wywołuje u mnie ciarki, sprawia, że mogę tylko przyklasnąć autorowi i pomyśleć, jak bardzo chciałbym być obdarzony aż tak niesłychaną wyobraźnią w już podeszłym wieku („Genesis” zostało napisane rok przed śmiercią Andersona). Moim zdaniem idea Sztucznych Inteligencji podbijających wszechświat nigdy nie była pokazana z takim wyczuciem i rozmachem jak w „Genesis”. Spadkobiercą tego pomysłu wydaje mi się być seria Bobiversum, jednak w tej znacznie mniej popkulturowej wersji jest moim zdaniem zdecydowanie atrakcyjniejsza.   POLECAM całym sercem, to TRZEBA PRZECZYTAĆ. 
8;Bardzo wciągająca opowieść z trzema różnymi wątkami, jednak historia Arlena i Leeshy dominowała. Z plusów, ciekawy świat, w którym prawie ze wszystkiego mogą powstawać demony- wiatru, piasku, drzew, skał, ognia.. 🌳🌪🔥 Pojawiają się nocami, a przed ich atakiem bronią tylko runy. I tu kolejny plus, podobała mi się idea symboli, co przypominało mi Rytmatyste B.Sandersona (również polecam!). Bohaterów da się polubić, poznajemy ich od najmłodszych lat, a na naszych oczach dojrzewają i się uczą (kolejne fajny wątek- nauka i bystrość umysłu 🎓). Kobiety niestety nie mają tu łatwego życia, stąd najmłodszym bym tej książki nie polecała. Podsumowując, ciekawy początek, jestem zainteresowana co będzie dalej✨ historia ma swój klimat 
9;Coś ogólnego o ,,Dziewczynie...." Jest to 2 tom cyklu ,,Między stronami życia'' i bardzo chciałam sięgnąć po tę pozycję od razu po 1 tomie, ale się powstrzymywałam, aby dokończyć resztę książek, które zaczęłam 🙈 i jak po nią wreszcie sięgnęłam to przeczytałam w 1 dzień 🙈😆  Marlena... Moim zdaniem to Ona jest główną bohaterką tej części i tak jak w 1 części strasznie mnie irytowała, tak teraz jej współczułam. W tej części widzimy obraz tego, że to najbliżsi najchętniej nas wykorzystują patrząc tylko na swoje korzyści, co wzbudza wiele refleksji przedkładając na swoje życie.   Dlaczego tak myślę? Marlena, bohaterka ,,Dziewczyny..." ma rodzeństwo, którego nikt jej nie pozazdrości. Brat z siostrą widzą w niej skarbonkę pieniędzy ze względu na to, że jej się powodzi, nie zwracając uwagi na nią samą. Zapominają, że Marlena ma własne życie, myślą jedynie o tym jak dogodzić sobie i nie zwracają uwagi, że robią to jej kosztem.  Ta seria we mnie tak dobrze trafia ❤️ Historie mnie ciekawią, przyjemnie mi się je czyta, są lekkie, interesujące, wzbudzają we mnie wiele emocji np. kilka razy miałam ochotę potrząsnąć naszymi głównymi bohaterami i wykrzyknąć 'Zawalcz o siebie!'  Z tego względu, że sama nie lubię ludzi, którzy nie potrafią się odnaleźć w życiu i błądzą między jedną decyzją, a drugą, cieszyłam się, że mamy tu bohaterów stanowczych, którzy jak już coś postanowili to dążyli do realizacji swojego celu.   I uwaga! Mama Michała to złoto! Już ostatnio mi się spodobała jej postać, lecz w trakcie pisania opinii o niej zapomniałam 🙈  Cóż.. mogłabym chwalić i chwalić, ale cóż tu pisać - sięgnijcie, a sami się przekonacie, że seria jest naprawdę przyjemna! Polecam i czekam na kolejny tom ❤️  #ksiazka #książka #ksiazki #książki #book #books #bookstagram #bookstagrampolska #bookstagrampl #czytamksiążki #czytam #czytaniejestsexy #literaturaobyczajowa #romans #wydawnictwokobiece #dziewczynazwiatremwewłosach #bookworm #bookphotography #booksandcandles #jesieniara #jesien #autumnvibes #czytampolskichautorów 
6;Książka jest praktycznie niedostępna (antykwariaty, biblioteki i Allegro), za to dostępny jest film: Wróg doskonały.  Polecam najpierw obejrzeć film.  Dlaczego?   Ponieważ ekranizacja jest o wiele bardziej widowiskowa i zaskakująca niż tak króciutka powieść, o charakterze filozoficzno - psychologicznym.  W powieści dominuje spokój, ale też pdskórny lęk, narastający pomału. Ale całość i tak jest statyczna. W filmie o wiele bardziej podobało mi się rozwiązanie końcowe, pozostawiające wiele dla buzującej wyobraźni, w książce temat się urywa na ostatniej kropce.   Także wyjątkowo - najpierw ekran potem papier. Thriller psychologiczny. 
8;W pewnym klasztorze dochodzi do bestialskiej zbrodni. Widok zmasakrowanego ciała opiekuna placówki przeraziłby każdego. Kto dopuścił się tak okrutnej zbrodni? Jak można powiesić na krzyżu i zbeszcześcic ciało drugiego człowieka. Czy zabójstwo to kara? Akt wymierzenia sprawiedliwości? Jakie motywy kierowały sprawcą?   To właśnie te pytania będziecie zadawać sobie przez całą książkę. Kto i dlaczego dokonał tak przerażającej zbrodni. Sara Bednarek będzie miała więc niełatwy orzech do zgryzienia. Tym bardziej, że nie będzie mogła liczyć na niczyją pomoc. Zostawiona z tym wszystkim sama, ale jednocześnie zdeterminowana jak nigdy, zrobi wszystko aby poznać prawdę. Podejrzany może być praktycznie każdy z otoczenia denata.  Czy kobiecie uda się połączyć ze sobą fakty i schwytać winnego?  Książka zaczyna się bardzo mocnym akcentem, dodatkowo fakt, że akcja rozgrywa się w zakonie, wśród księży, ogromnie mnie zaintrygował. Z wątkami religijnymi w książkach mam różnie, ten jednak wciągnął mnie od pierwszej strony. Zafundować takie emocje czytelnikowi już na wstępie, to jest coś!  A później było równie dobrze. W trakcie śledztwa na jaw wyjdą takie tajemnice, że wielokrotnie poczujecie się zaskoczeni i coraz bardziej zaintrygowani. Polecam ogromnie! Tak mocnej i wciągającej lektury potrzebowałam. 
7;Wstyd się przyznać. Dopiero serial „Fundacja” zachęcił mnie do sięgnięcia po cykl, mimo wcześniejszych wielokrotnie konstruowanych w fantazji planów czytelniczych. W ramach chwili wyznań – Diuny też nie czytałem (jeszcze!).  „Narodziny Fundacji”. Powiedzmy, że jest to prequel do wydarzeń z podstawowej trylogii, wydany (ważne!) już po śmierci Asimova. Ale… Mówiąc o „Fundacji” nie da się pominąć samej postaci Autora. Jedna z czołowych postaci światowej literatury fantastycznej. Profesor biochemii, co zdecydowanie nie pozostaje bez znaczenia dla jego twórczości. Sięgając po krytykę, dowiedziałem się to, co już czułem (powtórzę się po opinii do tomu 1 cyklu) – tworząc świat Fundacji Asimov sięga po doświadczenia historyczne. Czytając „Narodziny…” wielokrotnie doznawałem uderzających podobieństw również do współczesnych wydarzeń. Również świadomość bazowania na „Zmierzchu i upadku cesarstwa rzymskiego” Edwarda Gibbona powoduje, możliwie że pod wpływem sugestii, porównanie do historii powstawania i upadku cywilizacji. Książka wydana po śmierci Autora. Uważam, że jest niezła, ale w opiniach innych Czytelników uważana jest za słabszą od głównego cyklu. Prawdopodobnie znaczy to, że prawdziwa frajda dopiero przede mną. Bo nawet gdy czasami było przegadane i dłużyło się nieco w trakcie czytania, to wciąż uważam „Narodziny…” za książkę bardzo dobrą i ciekawą, nurzającą się w standardach SF. Klasa w pełnej klasie. Przede mną tomy cyklu autorstwa Benforda, Beara i Brina, na które bardzo liczę, jak na pogłębienie zanurzenia w uniwersum Imperium Galaktycznego Asimova. A potem trylogia główna. Już się cieszę i powiem, że lepiej późno niż wcale. Przynajmniej w tym przypadku. 
10;Mega ciekawa i szarpiaca emocjami ksiazka. Jezyk i styl autora jest wrecz niepowtarzalny. W jednym momencie placzesz ze smiechu, by chwile pozniej byc w zupelnie innym nastroju. Piekna, czasem lekko szokujaca, zabawna, momentami smutna, ale przede wszystkim interesujaca opowiesc. 
7;To kolejna przyjemna część o przygodach nowo poznanych przyjaciół. Każdy z nich jest inny, pochodzi z innych domów, ma inne moce i umiejętności a jednak połączyła ich dość głęboka więź. Oczywiście Wild nic się tutaj nie zmieniła, nadal jest ona zdeterminowaną dziewczyną o ciętych ripostach.  W tej części wyjaśniło się sporo wątków jak i również wydarzyło się bardzo dużo. Akcja pędzi i nie pozwala odłożyć książki. Mamy tutaj dużo walki z różnymi stworami magicznymi, wspólne zmagania przyjaciół o to aby przeżyć oraz szczyptę magii. Dodatkowo mamy wątek detektywistyczny w którym główna bohaterka próbuje rozwiązać zagadkę zaginionych uczniów. Powiem wam będziecie zaskoczeni rozwiązaniem tej zagadki!  Książkę czyta się szybko i płynnie. Nie jest ona zbyt wymagającą lekturą i do tego ma nie wiele stron co powoduje, że rozwiązanie całej serii możecie przeczytać w jeden wieczór. Dodam, że książka pomogła mi w moim zastoju czytelniczym! 
6;Red, White &amp; Royal Blue to debiut literacki Casey McQuiston. Dosyć udany, sądząc po komercyjnym sukcesie książki.  Książka opowiada o relacji dwóch chłopców (młodych mężczyzn?), którzy ze względu na to, kim są ich rodziny są na świeczniku. Alex to Pierwszy Syn USA, jego matka jest pierwszą w historii kobietą-prezydent Stanów Zjednoczonych. Z kolei Henry to brytyjski książe Walii, drugi w kolejce do tronu.  W gruncie rzeczy jest to schemat powielany wręcz do bólu przy tego typu utworach. Najpierw nienawiść, przyjaźń, miłość, aż wreszcie okazuje się, że nienawiść była tak naprawdę miłością nierozumianą przez ich obu. W samej książce wszystko jest dosyć przewidywalne. Fabuła nic nie robi w tym kierunku, wszystkie problemy jakie ich spotykają są nijakie i przewidywalne.  Postaci są zawieszone gdzieś w niebycie. Nie można o nich zbyt wiele powiedzieć. Niby coś poznajemy, ale nadal. Jedynym momentem, gdy jakkolwiek zarysował się dla mnie było odkrywanie swojej seksualności przez jedną z głównych postaci.  Sama książka mimo wszystko, tej płytkości i powierzchowności jest napisana prostym językiem, bardzo łatwo się ją czyta. Humor jaki nadaje autorka też wpływa na bardziej pozytywny odbiór.  Chwilami czytając tą książkę miałem wrażenie, że jest to dzieło z Wattpada, młodej autorki piszącej opowiadania "boyxboy". Jest to dosyć odważna opinia, zapewne przez wielu uznana zostanie za krzywdzącą. Schemat fabularny wprost wyrwany z niektórych tego typu wattpadowych tworów, płytkość opisu bohaterów.  Sympatyczna lekka książka dla naiwnych, osób chcących trochę pobyć z różową historią o miłości. Nie jest to w żadnym wypadku wybitne dzieło literatury LGBTQ. 
1;To idealny przykład, jak skutecznie zniechęcić dzieci do czytania. 
9;Książka oddaje hołd Polskim Bohaterom. Walczyli,kiedy wielu się poddało.Piękna opowieść o naszej ojczyznie. Duma z bycia Polakiem. 
8;Książka „Być parą i nie zwariować” - Andrzeja Gryżewskiego i Katarzyny Miller to ciekawa wymiana zdań przy kawie dwóch interesujących osób. Podczas czytania miałam momentami wrażenie wyższość poglądów pani Katarzyny, a pan Andrzej jakby się z tym godził. Czytając inne książki tego autora miałam inne odczucia co do poglądów i przekonań autora. Książka porusza ciekawe tematy o związkach, małżeństwie które są chlebem powszednim we współczesnych czasach.  Zabieram się do kolejnej książki tego autora. 
7;Książka pisana na konkurs wyszła tak dobrze? Jestem naprawdę pod wrażeniem. Jest naprawdę dobrze przemyślana, wciągająca. Akcja dość spokojna, bohaterzy dobrze prowadzeni, choć fakt, czasem niektórych ich motywacji nie rozumiałem. 
9;Jakież to było dobre!!! Nie wiem dlaczego sięgnęłam po tę książkę, ale bardzo się cieszę, że to zrobiłam. "Ballada o lutniku" jest wybitna! Nie znałam wcześniej twórczości Wiktora Paskowa. Nie czytałam wcześniej żadnego bułgarskiego tytułu. A "Ballada o lutniku" jest wspaniałą opowieścią. Wspaniałą zarówno na płaszczyźnie językowej, jak samej historii. Historii niby prostej o mistrzu i jego uczniu, ale tak opowiedzianej.... Tak pięknie opowiedzianej.... Szacun Wiktorze...... 
9;John Steinbeck - mistrz, wirtuoz słowa. Myślę sobie, że osoby, które przyznają tej książce niskie noty muszą poszukiwać w literaturze akcji, nieustającej akcji, która przysłania im piękno jakie bije od skomponowanych ze sobą słów, które uformowane w zdania przekazują nam prawdę o tym świecie, o człowieku, wnikają w niego.  Polecam. 
7;🛐Jestem wierząca. Jestem wykształcona, i to w nauce przyrodniczej. Odpowiedzi szukam u ludzi znających się na kwestii, o której ja nie mam pojęcia. Czytanie relacji byłego kleryka było bardzo ciekawe - mało co mnie zdziwiło, raczej mnie utwierdziło w moich podejrzeniach.  🛐Były kleryk opisuje drogę do seminarium oraz każdy spędzony w nim rok. Omawia czego i w jaki sposób klerycy się uczą punktując, jak często nie ma to przełożenia na potrzeby wiernych i realia posługi. Nikogo przy tym nie obraża.  🛐Z jednej strony można uznać, że nie jest to obiektywna relacja - kleryka wyrzucono z seminarium i stał się ateistą. Z drugiej strony nic tu aż tak nie dziwi.  🛐Samborski opisuje seminarium jako instytucję totalną formującą przyszłych księży. Nie liczy się wiara tylko posłuszeństwo. Klerycy wykorzystywani są jako siła robocza, a odstający - np. za zbyt dobre kazania czy oceny - są nękani i usuwani.   🛐"Naraz wzywa on do ubóstwa i pławi się w bogactwach. Naraz apeluje o pokój i błogosławi wojnę. Wiele mówi o miłosierdziu i przebaczeniu, pozostając organizacją mściwą i pamiętliwą. W tym samym czasie naucza o wstrzemięźliwości seksualnej i pławi się w najgorszych zboczeniach. Bez najmniejszego wahania mówi o absurdalnych przesądach i mitach rodem z epoki brązu, by chwilę później powoływać się na współczesną naukę. Wzywa do poszanowania i tolerancji, przeciwko "dyktaturze tolerancji" protestując. Potępia "cywilizację śmierci", na śmierci bezwstydnie zarabiając. Naraz mówi o równości wszystkich ludzi i praktykuje feudalną, despotyczną hierokrację. Obiecuje wolność, żądając bezmyślnego posłuszeństwa. Sławi rozum, nakazując bezdyskusyjnie wierzyć. Zwie się "powszechnym", a sprzymierza się z nacjonalistami. Głosi miłość, a praktykuje nienawiść. Oto Kościół: święty, katolicki, apostolski." 
8;Kolejna świetna powieść Ałbeny Grabowskiej o historii medycyny.Tym razem jest to powieść o Annie Tomaszewicz,postaci autentycznej,pierwszej polskiej lekarce,pionierce ginekologii.XIX wiek to trudny czas szczególnie dla kobiet,Anna po ukończeniu studiów w Zurychu chciałaby zacząć praktykę lekarską w Warszawie,jednak środowisko medyczne złożone praktycznie z samych mężczyzn jest przeciwne kobiecie lekarce.Po wielu perturbacjach Anna zaczyna wraz z przyjaciółką wymarzoną pracę. Autorka jako że sama jest lekarzem świetnie odnajduje się w temacie medycyny,rozdziały o Annie przeplatane są rozdziałami o znanych postaciach z historii nauki takich jak Ludwik Pasteur czy Florence Nightingale.Pisze tak obrazowo że widzimy Warszawę,dzielnicę biedoty i walkę Anny o to żeby zachować podstawy higieny.Powieść wciąga od pierwszej strony i naprawdę warto po nią sięgnąć.Polecam!! 
7;Hooop hoooop! Hooop hooop! Słyszycie to? Tak, tak! Niech słuch Was nie zwiedzie, bo to krzyczy i nawołuje, zachęca książka! Jaka to książka? Ano bardzo dobra! By nie trzymać Was dłużej w tajemnicy, zdradzę, że chodzi tu o książkę Małgorzaty Oliwii Sobczak „Szelest”, która nie dość, że wprowadziła mnie w pewnego rodzaju trans, to i dodatkowo okazała się bardzo dobrym połączenia thrillera psychologicznego i kryminału! Jeśli podobały Wam się wcześniejsze książki tej autorki – nie wahajcie się długo i łapcie za książkę, będziecie zaskoczeni, bo ta książka jest już zdecydowanie inna, pisarka nie powtarza schematów, a dla czytelnika przygotowała oryginalną fabułę.  Po lekturze „Szelestu” możliwe, że każdy z nas zastanowi się przez chwilę, czy na pewno potrzebna jest nam nowa aplikacja. Może też zaczniemy czytać wszelkie regulaminy i sprawdzać, na co tak właściwie się zgadzamy, bo raczej nikt nie chciałby doświadczyć tego, co przytrafiło się bohaterom tej książki. Fabułę „Szelestu” śledzić będziemy z perspektywy dziennikarki Alicji Grabskiej oraz detektywa Oskara Kordy. Ona pracuje w jednej z trójmiejskich gazet, jej teksty dotyczą błahostek, lecz wszystko się zmienia, gdy Alicja dostaje do przetestowania aplikację mobilną Place to Rest. Apka prowadzi bohaterkę w różne miejsca Trójmiasta, jedna wycieczka do lasu kończy się odnalezieniem przez dziennikarkę ciała zamordowanej licealistki. Czy to był przypadek, czy może ktoś specjalnie wysłał przez aplikację takie polecenie? Niecały miesiąc wcześniej w tym samym miejscu znaleziono zwłoki studentki dziennikarstwa i prowadzący obydwa śledztwa Korda będzie miał niezły orzech do zgryzienia. Jak znaleźć mordercę, gdy jedynym tropem jest karta pamięci zawierająca enigmatyczny filmik? Grabska i Korda będą musieli połączyć siły i wspólnie spróbować złapać mordercę, czy im się to uda?  Tak mrocznej i wręcz onirycznej książki się nie spodziewałam! Zostałam wciągnięta w fabułę i ta psychodeliczna rzeczywistość nie dała mi tak łatwo sobie zapomnieć. Tutaj nic nie będzie oczywiste, będą mylne tropy, problematyczni bohaterowie i prowadzona akcja na dwóch płaszczyznach, która dodatkowo będzie wszystko komplikować. Aplikacja, która jest oryginalna i intrygująca też jest powodem, by tej książki nie odkładać, dopóki nie pozna się zakończenia. Całą fabułę będziemy śledzić z perspektywy Alicji i Oskara i mogę powiedzieć, że o ile dziennikarka nie zdołała mnie do siebie przekonać, tak do detektywa zapałałam od razu sympatią. Bohaterka wydaje się zwykłą dziennikarką, ma jednak swoją przeszłość i odkrywanie jej tajemnic na światło dzienne pozwala zauważyć, że wcale taka święta i grzeczna to ta bohaterka nie była. Momentami irytowało mnie jej zachowanie, ale nie zniechęciło do dalszego czytania. Oskar zaś, człowiek ze szpetną blizną, prawie wcale się nie odsłonił, pozostaje tajemniczy i bardzo, bardzo intryguje. Tak bardzo, że chciałoby się jeszcze z nim kiedyś spotkać na łamach nowej książki. Przeszłość bohaterki, jej byłego męża, będzie się przeplatać z bardzo ważną teraźniejszością i wszystkie opisane wydarzenia mogą powodować niezły mętlik w głowie. Miałam kilku podejrzanych i choć ostatecznie dobrze wytypowałam tego złego bohatera, to zakończenie pozostawiło mnie w stanie melancholii.  „Szelest” jest napisany bardzo dynamicznie, Sobczak pisze nieskomplikowanym językiem, kładzie nacisk na onomatopeje, które także oddziałujące na czytelnika. Podobał mi się bardzo mroczny klimat tej powieści, ilość niedopowiedzeń i konstrukcja bohaterów. Jedyne, do czego mogłabym się przyczepić to ilość scen erotycznych. Nie mam nic przeciwko takim wątkom, czytuje też erotyki, ale tutaj było trochę za dużo takich opisów i samego erotyzmu. Takie połączenie pasuje do fabuły, lecz fabuła obroniłaby się, gdyby tego erotyzmu było mniej. Podsumowując: jestem bardzo na tak! Czytajcie! 
6;Książka to opis życia codziennego partyzantów. Dotyczy głównie okresu po zakończeniu IIWŚ. W sumie to bardzo ciekawy temat, można się sporo dowiedzieć, poznać realia i problemy życia partyzanckiego. Ważnym materiałem źródłowym dla autora są wywiady z żyjącymi jeszcze żołnierzami podziemia. Brakuje mi jednak jakiegokolwiek wspomnienia żołnierzy ze świętokrzyskiego od Ponurego i potem Nurta, Wiem, to historia wcześniejsza, jednak bliska mi bardzo i szkoda, że autor nie wspomniał nic o tych Zgrupowaniach Partyzanckich. 
7;Trudno ocenić klasykę, która ma wielu fanów, wniosła duży wkład w cały gatunek, a człowiek dopiero ją poznaje. A jednak spróbuję. Czuć tutaj, że to fantastyka w starym stylu - niektórym to będzie przeszkadzało, innym się podobało - ja z kolei zdaję sobie sprawę, że to, co kiedyś było innowacyjne, stało się inspiracją dla późniejszych twórców i z powodu tej ewolucji nurtu może się wydawać, że "Diuna" trąci myszką.  Przed lekturą słyszałem dwa głosy - że nie jest to opowieść przesadnie upolityczniona (czego się bałem) oraz że to bardziej fantasy niż science-fiction. O ile pierwsze się potwierdziło, o tyle z drugim mam problem. To jak najbardziej mieści się w obrębie nurtu fantastyki naukowej, choć faktycznie skojarzenia ze "space opera" w rodzaju "Gwiezdnych Wojen" są uzasadnione - nie uważam, że wszystko w tym gatunku musi być w pełni naukowo wytłumaczalne, ale tutaj jest wystarczająco dużo tych nawiązań i niejako rozwijana jest nasza obecna rzeczywistość. Powiem więcej - ta książka ma ambicje przekazać coś ważnego, bo mimo przygodowego i epickiego (wszak świat jest ogromny) charakteru, jest tutaj wyraźna sugestia ekologiczna, aby dbać o swoją planetę i odpowiednio zarządzać wodą. Co więcej, konstrukcja świata trzyma się kupy, choć powiem uczciwie, że dopiero z dodatków dowiedziałem się pewnych szczegółów. I tutaj mój pierwszy zarzut do książki - Herbert może i wyprzedzał swoje czasy, może próbował nie tłumaczyć wszystkiego wprost, tylko pozwolić czytelnikowi domyślać się pewnych rzeczy, ale niekiedy te opisy są tak zagmatwane, że nie zawsze można się wszystkiego domyślić samemu.  O tym, że to książka pisana w starym stylu, dowiadujemy się już na początku - w pierwszym rozdziale dostajemy na twarz tyle nazw własnych i do tego rytualny opis, że nie dziwię się, że ta powieść odrzuciła mnie, gdy sięgnąłem po nią pierwszy raz w wieku 11 lat. Co prawda, później stopniowo domyślamy się znaczeń wszystkich tych nazw, ale nie zdziwię się, jeśli niektóre osoby zostaną mocno zrażone na początku. A propos rytualności, to w ogóle z tej powieści nie będą zadowoleni czytelnicy, którzy nie przepadają za jakimiś szamańskimi obrzędami, metafizyką i wyostrzonymi zmysłami bohaterów - tego trochę tutaj jest i stanowi oś książki, choć - na szczęście - ma ona też dużo dosłownych momentów.   Uderza też tutaj to, że bohaterowie są dość czarno-biali - owszem, zdarzają się odcienie szarości, ale jednak od początku wiemy, jaki charakter mają poszczególne postacie i kto będzie tym dobrym, a tym złym. Przynajmniej nie trzeba się zastanawiać.  Wiem, że w filmie wypuszczonym w 2021 roku może się wydawać, że akcja tutaj jest powolna, ale szczerze mówiąc, książka taka nie jest - wszystko dzieje się dość szybko, a niektóre "spowolnione" momenty to są właśnie tylko fragmenty. Powiem więcej - jest tutaj trochę walki, a często akcja przenosi się o kilka lat do przodu, choć, znowu, Herbert zapomina o tym napomknąć wprost. Ciekawym zabiegiem są też wstępy do każdego rozdziału autorstwa jednej z bohaterek drugiego lub nawet trzeciego planu (tak naprawdę pojawia się w powieści tylko raz, pod koniec i większą rolę pewnie ma w kolejnych częściach), które niejako zapowiadają, co się wydarzy, ale to zupełnie nie przeszkadza, a wręcz pomaga w porządkowaniu sobie fabuły.  Podsumowując - "Diuna" to dobra fantastyka, z akcją, dużymi potworami (czerwie!), walką, statkami, planetami i właściwie wszystkim, czego sobie czytelnik w tym gatunku może życzyć. Natomiast jednocześnie jest tutaj trochę filozofowania i czasami rozdziały się dłużą niemiłosiernie. Słowem - jest nierówno i z tego powodu nie sięgnę na razie po kolejne części. Książka jest na poziomie zdecydowanie powyżej przeciętnego, z ważnym przesłaniem i epickością, bez problemu widzę tutaj powody, dla których jest kultowa. Polecam ją przeczytać, ale nie zachwyciła mnie na tyle, abym rzucał peanami na prawo i lewo. 
6;Nieobecność na rynku wydawniczym poprawiła warsztat językowy pani Katarzyny - na palcach jednej ręki mogłam policzyć irytujące zlepki językowe, z których kojarzyłam panią Michalak. Warsztat fabularny też byłby ok (były momenty, w których myślałam, że dam tej książce 8 punktów!), gdyby nie ostatnie 30 -40 stron - Autorkę ostro nosiło i co kilka akapitów zmieniała rozkład sił o 180 stopni kończąc w sposób, którego nie jestem w stanie zaakceptować! Miłość miłością, ale żebraniu o związek i akceptowaniu niewybaczalnego mówię nie!!! 
7;Książka tylko dla zainteresowanych. Pozostali mogą się nudzić. Historia Mossadu (dość dogłębna) i jego służb od czasu powstania Izraela do 2005 roku. 
10;Książka była przecudowna. Bardzo wciągająca, miała również lekki styl pisania. Z całego serca polecam 
7;Leszek Herman nazywany bywa polskim Danem Brownem, postanowiłam sprawdzić, ile w tym określeniu jest prawdy.   "Krzyż Pański" to już szósta powieść w dorobku tego pisarza. Swą premierę miała 13 października, a wydało ją Wydawnictwo Muza.   Połączenie thrillera, sensacji i historii z tajemnicą sięgającą zamierzchłych czasów? Cóż mogę rzecz? Witaj przygodo!   Tajemnicze kufry odnalezione w Archiwum Narodowym Wielkiej Brytanii, zapoczątkują pełne przygód śledztwo, które obejmie pół kontynentu - od Francji przez Szczecin aż po Kresy Wschodnie i kilkaset lat europejskiej historii.   Książka może przerażać swoimi gabarytami, ma nieco ponad sześćset stron, ale wystarczy zacząć, a gwarantuję, że nie będziecie mogli przestać. To monumentalna opowieść, którą nie sposób przypisać do jednego gatunku, dlatego też każdy znajdzie tu coś dla siebie. Historyczny ród z Kresów Wschodnich żyjący legendą o skarbie z czasów Napoleona, żądna przygód grupa przyjaciół oraz bezwzględni przeciwnicy.   Gdy tylko zaczęłam czytać, nie wiem jak i kiedy, dałam się podnieść nurtowi wydarzeń, a jest ich rzeczywiście sporo i gwarantują pełną napięcia i emocji podróż. Mnogość postaci, wątków i powiązań, sprawiła, że lektura wymagała sporego skupienia uwagi. Mimo niezwykle skomplikowanej fabuły wszystko jest spójne i logicznie. Wiele wnosi tu styl i język autora, bardzo przyjemny w odbiorze.   Niesamowicie złożona i wielowątkowa epicka opowieść o niezwykle pokrętnych ścieżkach, którymi prowadzi nas los. 
6;Krótka książka, ale nie ma w niej aż tyle treści jak na przykład w "Dorosłych" Marii Aubert tego samego wydawnictwa. Tutaj mamy minimum treści, natomiast mnóstwo niedopowiedzeń. Wręcz trochę za dużo. Jest to niewygodna książka, podobnie jak inne z Pauzy. Porusza tematy, o których zazwyczaj się milczy. Warto po nią sięgnąć i zmusić się do przemyśleń. 
4;"Obiecaj, że warto" to niczym nie wyróżniająca się książka od reszty w swoim gatunku. Jest dość przewidywalna i schematyczna. Zdecydowanym plusem jest wartka akcja. Chemii między bohaterami nie zauważyłam. Denerwująca jest główna bohaterka, która pomimo swojej przebojowości i pewności siebie w sprawach zawodowych, okazuje się jednak naiwną, płytką i niezdecydowaną osobą. Można przeczytać, ale czy warto? 
4;Mam ambiwalentne odczucia co do tej książki. Zapowiada się naprawdę dobrze, nakreślona tajemnica wciąga, postacie wydają się ciekawe a fabuła idzie w dobrym kierunku. Później jest jednak gorzej. Brak klimatu, napięcie nie narasta, komplikacji w fabule coraz więcej. Do tego można dodać przewidywalność i mamy pozycję, która jest co najwyżej dostateczna. Zadziwiające, że ma tak wysokie oceny. 
7;Lekka i przyjemnie się to czyta, z humorem. Nie jakaś wybitna ale warta przeczytania. 
6;"Półmorderca "autorstwa Nesser Hakan opowiada o siedemdziesięcioletnim mężczyźnie - Adalbercie, który prowadzi nudne, przewidywalne życie, do momentu, gdy jedno wydarzenie, związane z kobietą z przeszłości, burzy cały jego uporządkowany dotąd świat.   Tytuł obiecuje kryminalną zagadkę, czytelnicy spodziewają się mrocznego, szwedzkiego kryminału, a dostają mieszankę powieści psychologiczno-obyczajowej. Wątek kryminalny schodzi na dalszy plan i  wydaje się mało istotny.   Powieść, w którą wpleciono pamiętnik, pisany przez głównego bohatera jest rodzajem spowiedzi starego człowieka. Adalbert porządkuje na papierze swoje przeżycia z młodości i w sposób bardzo szczery, bez wybielania dokonuje swoistego rachunku sumienia. Możnaby powiedzieć, że to powieść o przemijaniu, ale też o tym, że na pewne rzeczy nigdy nie jest za późno.  Nesser w sposób bardzo wyrazisty i przekonujący pokazuje nam trudy jesieni życia. Fizyczną ułomność, psychiczną niemoc i zmęczenie ciała i umysłu.  Pomysł na książkę nie jest może zbyt oryginalny, a pokazanie głównego bohatera, jako tego, który dla miłości jest w stanie zrobić wszystko i przez tę miłość wszystko stracić, też nie jest niczym nowym.  Książka napisana jest starannym, ładnym językiem, a portret bohatera jest bardzo dopieszczony i pełen inteligentnego humoru. Jej tempo jest powolne, rozkręca się dopiero pod koniec, który może zaskoczyć.  Ocena 1-10: 6 Za książkę dziękuję Wydawnictwu Czarna Owca 📖 
6;Dom rodziny Walshów to dom pełen dramatów i tajemnic. Poważna choroba Kierona, młodszego syna spędza sen z powiek każdego z domowników. Życie Connora-starszego syna legło w gruzach pewnej nocy podczas wycieczki szkolnej. Z konswekwencjami swojej lekkomyślność musi się mierzyć sam w tajemnicy przed wszystkimi, co doprowadza go do obłędu. Lucy - matka, poświęciła swoją karierę, by móc opiekować się młodszym synem. Wizja śmierci dziecka rujnuje ją psychicznie. Aiden- ojciec, nie tylko poświęca czas rodzinie, ale także tajemniczej kobiecie od której nie może się uwolnić. Za dużo tego wszystkiego jak na jedną rodzinę? To jeszcze nie wszystko...   Podzieliłabym tę książkę na dwie części, choć Autorka podzieliła ją na trzy. Ta pierwsza-nuda, nuda, nuda. Akcja nijaka, trochę nie mogła się rozbujać, bohaterowie też jakoś mnie sobą nie zainteresowali. No ciężko mi było przebrnąć przez kolejne rozdziały. Druga natomiast tak się rozkręciła, aż miałam wrażenie, że za bardzo. (No nie dogodzisz człowiekowi 😁). W pewniej chwili miałam ciarki na rękach i chyba przerażenie w oczach. Zakończenie było tak pokręcone i zaskakujące, że szok. Kompletnie go nie przewidziałam,chyba niespodziewałam się, że autorkę, aż tak poniesie. Podsumowując całą tą historię- uratowały ją ostatnie rozdziały i zakończenie. Książką "To wszystko dla Ciebie" autorka pokazała jak wielki wpływ na całą rodzinę ma choroba jednego z jej członków, a szczególnie dziecka. Jak wiele jest się w stanie poświęcić i ponieść każda cenę, aby przywrócić mu szanse na normalne życie.  Uważam, że Jensen ma na swoim koncie lepsze pozycje. Jednak jeżeli szukacie historii przepełnionej zagadkami, niedomówieniami i wielką niewiadomą. W której liczne tajemnicę i kłamstwa rujnują rodzinę to może będzie to coś dla was. 
10;Są książki, które zachwycają stylem, są też takie, w których historia porywa od pierwszego zdania i trzyma w napięciu do ostatniego. Istnieją również te, w których bohaterowie są niezwykli, zapadający w pamięci już na zawsze. Mephisto łączy w sobie wszystko. Ja czy ja? Ja to ja. Słowo Diabła. Och, cóż to była za przygoda. Styl Agi jest jedyny w swoim rodzaju, nietuzinkowy, wymagający skupienia, bo każde słowo, każde zdanie jest ważnym elementem układanki. Bohaterowie, czy to główni, czy poboczni, każdy z nich jest niepowtarzalny, charakterystyczny i odgrywa ważną rolę w całej historii. W tej książce znajdziemy wszystko, od świetnego humoru, dramatycznych scen, przecudownie rozpisanej psychologii, nieocenzurowanej brutalności aż do smacznej, rozpalającej erotyki. Nie będę rozpisywać, co dokładnie można znaleźć w książce, bo pewnie ta opinia byłaby jednym wielkim spoilerem. Bohaterów pierwszej części, a w szczególności Efesta, pokochałam miłością romantyczną i jest on jednym z moich trzech książkowych mężów. Mephisto jednak nie rozpalił miłości romantycznej, ale inną, miłość doskonałą. Jest tak niesamowicie wykreowany, że chylę nisko czoła przed Autorką. Sto procent Diabła w Diable. Sto procent szaleństwa w szaleńcu. Czytając tę książkę, ma się wrażenie balansowania między snem a rzeczywistością, czasami jakby treść była wręcz psychodeliczna, co według mnie jest mega pozytywem! Naprawdę ciężko byłoby znaleźć na rynku coś podobnego, pomimo że romansów mafijnych jest dość sporo.  Polecam, polecam i jeszcze raz polecam! Cudowna przygoda, do której będę wracać! I Aga, pisz kolejną część, bo znając Ciebie, jak teraz wywaliło mnie z butów, to przy kolejnej rozsadzi mi mózg xD Ale pozytywnie! Już się nie potrafię doczekać. Och, i pamiętajcie, że są to książki w serii, ale można czytać jako samodzielne opowieści. Wątki są rozwiązane, z delikatną sugestią, kto będzie grał pierwsze skrzypce w kolejnej części.  Kocham całym diabelskim serduchem xD 
7;Holly Brickman nie wierzy w święta. Wręcz ich nienawidzi. A wszystko za sprawą jest eks narzeczonego. Dean Pritchard jest kolegą z pracy Holly. Przeżył z nią nieziemski seks ale przecież na nic konkretnego się nie umawiali. Teraz zrządzeniem losu zostają uwięzieni w windzie, gdzie mają czas sobie wszystko wyjaśnić. Tylko czy jest szansa na coś więcej niż upojna noc? Czy Holly znów uwierzy w święta? Czy Mikołaj tym razem o niej nie zapomni?  Uwielbiam twórczość autorki. Zawsze z największą przyjemnością sięgam po książki Corinne, bo wiem, że czeka mnie mnóstwo ciepła, ognia i wzruszeń. Jednak tym razem zostałam zaskoczona w całkiem innym kontekście. Okazało się, że "Windą do nieba" jest nie tyle powieścią, co nowelką. Opowiadaniem, która autorka rozbudowała do niewielu ponad stu stronicom. Ale nie skreślając jej na starcie zaczęłam czytać. Główna para bohaterów to pracoholicy. Ambitni, pracowici, inteligentni. Nastawieni na sukces. Na ciężką pracę mającą przynieść określony sukces. W pracy perfekcjoniści, w życiu prywatnym ciepli i mili. Troskliwi i życzliwi.  Sceny miłosne są opisane ze smakiem i z wyczuciem. Tak samo jak akcja. Fabuła fajnie sobie idzie do przodu.  Klimat świąteczny został bardzo fajnie nakreślony. Czuć było tą euforię, radość oczekiwania.  Wszystko fajnie tylko za mało. Zbyt skąpo. Zdecydowanie zbyt szybko wszystko przebiegło. Zabawna i romantyczna ale zabrakło mi tego rozbudowania, do którego autorka przyzwyczaiła nas w przypadku serii o braciach Arrowood. Mimo wszystko uważam, że warto sięgnąć po tę historię.       Współpraca: Wydawnictwo Muza S.A. 
7;Fryderyk Chopin to jeden z niewielu Polaków, którzy są znani na całym świecie. Wielką sławę i szacunek zapewnił sobie niebywałym talentem pianistycznym i kompozytorskim. Jednak w książce pt. Narzeczone Chopina Magda Knedler ukazuje tę pomnikową postać jako zwykłego człowieka.  Narzeczone Chopina to opowieść o kobietach, które odegrały największą rolę w życiu kompozytora. Choć jest fikcją literacką, można ją obdarzyć sporym zaufaniem, bo fabuła opiera się na wspomnieniach i korespondencji osób, które opisuje. Konstancja Gładkowska, Maria Wodzińska, George Sand oraz Jane Stirling przedstawiają swoje doświadczenia i uczucia związane z Chopinem. Autorka oddała kobietom głos, więc wypowiadają się w pierwszej osobie, co pozwala lepiej zrozumieć towarzyszące im emocje. Wszystkie pojawiły się w życiu kompozytora, ale każda na innym jego etapie, zatem ich miłość miała też całkiem odmienny charakter.  Konstancja Gładkowska. Gdy uczucia do słynnego kompozytora rozkwitły, rozpoczynała karierę śpiewaczki, a jej rodzina borykała się z problemami finansowymi. To pierwsza, a więc idealizowana przez obie strony miłość, która okazała się jednak niespełniona. Maria Wodzińska realizowała artystyczne pasje, zajmując się malarstwem. Z jej wspomnień wyłania się obraz pewnego rodzaju wyrachowania ze strony Chopina, którego wydaje się świadoma, dlatego ta miłość jest już mniej żarliwa. George Sand, pisarka i skandalistka, która za nic miała konwenanse, stworzyła z Chopinem dojrzały związek – pełen namiętności i poświęcenia. Nie brakowało w nim również nieporozumień i zazdrości, z powodu których w końcu się rozpadł. Wreszcie Jane Stirling, pianistka i uczennica Chopina, która towarzyszyła mu w ostatnich latach życia i obdarzyła nieodwzajemnioną miłością. Kobiety opowiadają o swojej codzienności w towarzystwie najważniejszego mężczyzny ich życia.  Ze wspomnień kobiet wyłania się zróżnicowany obraz Chopina, który zmieniał się wraz z wiekiem kompozytora oraz warunkami, w jakich żył. Młodzieńcem był wrażliwym i taktownym, a do tego szczerym. Z upływem lat ujawniła się natomiast jego próżność i bezkompromisowość. Zawsze jednak postrzegano go jako człowieka uroczego, towarzyskiego oraz wymagającego w kwestiach artystycznych.  Cenię lektury, z których mogę dowiedzieć się co nieco o codzienności sław. Często okazuje się bowiem, że również borykają się z przeciwnościami, które są całkowicie przyziemne. Stają się dzięki temu mniej odległe. Wyróżniają się talentem, ale niczym więcej. Poznaję ich trudne charaktery, reakcje na sytuacje losowe lub uczuciowe, które są typowe dla zwykłych ludzi. Właśnie taka jest książka Magdy Knedler.  Ponadto powieść wspaniale pokazuje całą otoczkę społeczną, w jakiej funkcjonował świat artystyczny w pierwszej połowie XIX wieku. Spotykano się w salonach i na koncertach. Czytelnik dowie się także, jak nikłe szanse na rozwój talentów miały kobiety i że te ograniczenia, które na nie nakładano, powodowały, że z pewnością nie usłyszymy o wielu wybitnych artystkach.  Magda Knedler stworzyła książkę, której wartość poznawcza jest nie do przecenienia. Chopin jest w niej postacią nieco drugoplanową, ale patrzenie na niego oczami tych kobiet pozwala stworzyć portret psychologiczny kompozytora. To ich życiorysy i wrażenia stanowią punkt odniesienia do oceny genialnego muzyka. Autorka zdołała zindywidualizowanym stylem oddać charakter uczuć, jakimi darzyły Chopina kobiety. Z tych monologów można się wiele dowiedzieć o ich umysłowości, ale też i całej epoce.  Książka zdecydowanie warta uwagi. 
7;Historie trzech kobiet, przyjaciółek,ich problemy dnia codziennego,każdy może utożsamić się z bohaterkami,widać że Pani Gabrysia jest dobrą obserwatorką ludzi. Polecam każdą jej książkę bo pisze świetnie. 
7;W ciągu tego roku miałam już okazję zapoznać się bliżej z twórczością Moniki Magoskiej-Suchar. Jej Więzień namiętności bardzo przypadł mi do gustu, a historią, którą wówczas autorka przedstawiła na kartach swojej powieści, wciągnęła niesamowicie. Dlatego też chyba nikogo nie zdziwi fakt, jeśli napiszę, że postanowiłam poznać jej kolejną książką wydaną w wydawnictwie Jaguar. Szantaż przyciągnął mnie swoim opisem i bardzo chciałam sprawdzić, czy będzie to równie dobra książka, co poprzednia. Czy tak się stało? O tym opowiem niżej.  Patrycja to ceniona (zwłaszcza w świecie celebryckim) projektantka mody. Jej kreacje potrafią dodać blasku niejednym medialnym wydarzeniom. Pewnego dnia kobieta otrzymuje tajemniczą wiadomość - ktoś zna mroczną tajemnicę Patrycji i zamierza ją zaszantażować. W tym właśnie momencie rozpoczyna się gra, w której chodzi nie tylko o zniszczenie dobrego imienia projektantki... W tym samym czasie znika mąż kobiety, a do jej życia wkracza pewien piekielnie przystojny prawnik, gotów pomóc w każdej chwili. Jednak czy na pewno chodzi tylko o to? Kogo w tej grze powinna obdarować zaufaniem Patrycja?  Pozwólcie, że zacznę od głównej bohaterki powieści. Między mną a Patrycją niestety nie zaiskrzyło. Irytowała mnie, drażniła mnie jej naiwność i jawna głupota, którą wykazała się już na pierwszych stronach powieści. Jednocześnie odczuwam pewnego rodzaju podziw dla autorki, bo nawet tak denerwującą postać trzeba umieć przedstawić, a pani Monice się to naprawdę udało. Myślę, że gdyby Patrycja nie otrzymała tak drażniącego charakteru, mogłabym poczuć w stosunku do niej naprawdę dużą sympatię. No ale wyszło, jak wyszło, niestety.  Sam początek książki mnie zirytował, ale wiemy już, że to wina głównej bohaterki. Nie da się jednak tej powieści odmówić tego, że ciekawi ona od samego początku i sprawia, że mimo wszystko odczuwa się taką potrzebę poznania powodów, dla których Patrycja przeżywa to, co właśnie przeżywa. Piszę tak i jednocześnie całkowicie się z tym zgadzam, jednakże przez to, że mój czas był ograniczony, nie mogłam poświęcić tej powieści tyle uwagi, ile bym chciała. Przez to zdecydowanie ucierpiała sama książka - nie zżyłam się z tą historią, a momentami wręcz odczuwałam znudzenie. Dopiero przy połowie mogłam poświęcić jej całą swoją uwagę i – uwaga, zaskoczenie - całkowicie przepadła. Autorka wrzuciła mnie w wir przeróżnych wydarzeń, a ja rozumiałam coraz więcej. Żeby nie było, podobało mi się to.  Monika Magoska-Suchar ma bardzo dobre pióro i mimo wszystko podczas lektury czuć, że to nie jest pierwsza powieść autorki i że doskonale wie ona, w jakie nuty ma uderzyć, by wciągnąć swojego czytelnika. Tak, jak napisałam wyżej - druga połowa książki była rewelacyjna i sama nie wiem, kiedy przewijałam kolejne strony. Wątek sensacyjny okazał się strzałem w dziesiątkę i zdecydowanie postawił wyżej tę powieść w moich oczach.  Szantaż to książka, która może nie wszystkim przypaść do gustu. Myślę, że warto jednak przebrnąć przez ten początek, bo na późniejszych stronach skrywa się prawdziwa petarda. Jeżeli lubicie gorące romanse, erotyki z wątkami sensacyjnymi, to myślę, że ta książka się może Wam spodobać. 
8;"Przypomniała sobie, po co przyszła na świat. Żeby ścigać najgorszych zwyrodnialców i wsadzać ich do więzienia." ❤️  Macy Crow.  Mike Nevada.  I sprawa morderstwa sprzed lat, które wstrząsnie miasteczkiem Deep Run.  Gdy w starej stodole zostają odnalezione ludzkie szczątki, lokalny szeryf Mike Nevada wzywa na pomoc agentkę FBI Macy Crow.  Czy kobiecie uda się rozwiązać sprawę, której nie udało się wyjaśnić wiele lat temu?  Macy szybko odkrywa, że w trakcie poprzedniego śledztwa doszło do wielu zaniedbań!  Czy poprzedni szeryf, Green, miał cokolwiek wspólnego z zaginięciem Tobi Turner, której szczątki zostały odnalezione w stodole?  Czy kogoś krył?  W toku śledztwa okazuje się, że zabójca Tobi Turner dopuścił się również wielu gwałtów na przestrzeni wielu lat. Jego wszystkie ofiary miały charakterystyczne ślady po duszeniu, a na miejscu zdarzenia odnajdywano czerwony sznur.  Dlaczego do tej pory nikt nie był w stanie powiązać tych wszystkich zdarzeń?  Morderca jest pewien, że wszelkie gwałty i zabójstwa uszły mu na sucho! Jest wyjątkowo inteligentny i ostrożny!  Jednak, tylko do czasu!  Wreszcie popełni błąd!  Macy Crow wie, że musi doprowadzić tę sprawę do końca! Od tego zależeć będzie jej kariera, a nawet.. życie!  Czy zdoła schwytać mordercę, zanim ten zabije kolejne kobiety?  Jej intuicja podpowiada jej, że jest blisko rozwiązania sprawy, a ta rzadko się myli!   To moje pierwsze spotkanie z autorką!  Przyznaje, udane! Bardzo udane! Ta książka to znakomity thriller psychologiczny! Dopracowany w najmniejszym szczególe! Trzymający w napięciu, intrygujący!  Idealny!  Macie w planach tą książkę?  A może już czytaliście?  Podzielcie się swoimi wrażeniami 🔥 Współpraca: @wydawnictwomuza ❤️ #jako_taka_matka 
10;Przeczytałam już trzy książki napisane przez Annę Ziobro. Wszystkie, dotychczas wydane. Każda z nich jest inna, ale równie piękna, wciągająca, przedstawiająca historię, która mogłaby się wydarzyć naprawdę. I pewnie się wydarzyła, niejedna... Nie raz, niedaleko, obok nas, wystarczyło się tylko rozejrzeć. Realizm, szczegółowość, szczerość… Tak, to dla mnie najważniejsze cechy teksów Ani.  I nie wiem jak Ania to robi, że potrafi tak głęboko wejść pod skórę swoich bohaterów, oglądać świat ich oczami, oceniać go z perspektywy jakże różnych ludzi, to niesamowite. Wiem jednak, że w kunsztowny sposób umie za pośrednictwem swoich powieści przekazać emocje, które mają w sobie wykreowane przez nią postacie. Najczulsze wrażenia, z którymi chętnie dzielą się z Czytelnikami, a już niekoniecznie z otaczającym je światem. Dlaczego? Odpowiedzią jest „Brakujący obrazek”.  Powieść bardzo mi się podobała, od pierwszej do ostatniej strony. Choć nie jest wesołą historią, to daje nadzieję na przyszłość, którą mogłem, na podstawie podanych mi na koniec wniosków, snuć dalej według własnego uznania. Przeczuwać, że może być różnie, jak w życiu. Nigdy dosyć dobrze, a w większości źle. Droga ludzka to sinusoida, której wychylenia w dużym stopniu zależą od tego, czego doświadczyli, co wydarzyło się kiedyś. Przeszłości, której nie ukształtowali sami. W przypadku dwóch bohaterek - sióstr: Oli i Natalii, za tę przeszłość w przeogromnym stopniu odpowiadają rodzice. Wielka szkoda, że to właśnie oni zafundowali swoim córkom przykry życiowy początek, okrutne dzieciństwo, określające całą ich dorosłość.   Z Brakującego obrazka:  Ktoś od zawsze mówi Ci, że do niczego się nie nadajesz, że jesteś wprost beznadziejna, że słabo się uczysz, że się użalasz nad sobą, jesteś zwykłą beksą, że nic nie osiągniesz, że jesteś za słaba, za brzydka, za głupia, wszystko robisz źle, nie zasługujesz na miłość, a właściwie na nic. I do tego Cię bije, dzień w dzień, z byle jakiego powodu. Wolisz rodzinę swego przyjaciela, jesteś przerażona, wracając ze szkoły, zamykasz się w swoim pokoju, boisz się poruszyć, nie oddychasz, nie wychodzisz do toalety, by nie sprowokować okazji do erupcji nieuzasadnionej złości. Masz w oczach niegasnący strach, płaczesz, ale jako dziecko nie jesteś w stanie nic zrobić. I nikt Ci nie pomoże, a siostra, w której miałaś do tej pory wsparcie, znika na dobre z Twojej szarej rzeczywistości… Bo ją wyklął ojciec? Co Cię to obchodzi? Odeszła i koniec, zostawiła Cię samą! Kogo nienawidzisz, w kim upatrujesz przyczyny swojego nieszczęścia? W sobie, w siostrze, w ojcu, który jest Twym katem, a być może w matce, która zamiast otaczać Cię nieograniczoną miłością i bezinteresowną opieką, pozostaje bierna. Patrzy, jak cierpisz. Po prostu przechodzi obok Ciebie, nawet nie ociera się o Twoją posiniaczoną skórę. Mija czas… dorastasz, chcesz zapomnieć o bólu z przeszłości, bez przerwy uciekasz, ale wciąż czujesz za plecami oddech swojego oprawcy. Wszędzie widzisz jego wrogą twarz. Zabił Cię zanim naprawdę umarłaś… Czy masz szansę na bycie szczęśliwą?   Naprawdę warto przeczytać tę książkę. Zachęcam. Jeśli nie znacie jeszcze twórczości Ani, to jesteście w świetnej sytuacji, gdyż czekają Was niezapomniane chwile z trzema fenomenalnym światami przedstawionymi w powieściach: „Tysiąc kawałków” [Wydawnictwo Oficynka], „Za ścianą ciszy” oraz „Brakujący obrazek” [Wydawnictwo Dragon].   Ja z niecierpliwością czekam na następną powieść, na przepiękny język zdradzający wielką wrażliwość Autorki, umiejętność obserwowania otaczającego ją świata i dostrzegania w nim ludzi, których po prostu szanuje i kocha. Dostrzega tragedię jednostki, chce ofiarować jej pomoc, dać jej szansę na odbudowanie życia, które ktoś kiedyś, niestety najczęściej świadomie, zniszczył. Pisarka wie, że taka pomoc nie musi wcale kosztować. Przeciwnie, może ją nieść każdy, za darmo, dobrym słowem, szczerą rozmową, wsparciem, zwykłym zapewnieniem, że „nie jesteś sama”.   Talent, styl, inteligencja, subtelność, wyczucie, wyważenie i wewnętrzne piękno… Dzięki nim „Brakujący obrazek” to jedna z najwartościowszych książek, jakie przeczytałem w tym roku. Gorąco polecam! 🤍 
9;Nie wiem czemu książka ma tak niskie oceny, bo według mnie jest jedną z najlepszych książek o seksie wydanych w Polsce. 
6;Na wstępie zaznaczę, iż poniższa opinia stanowi podsumowanie wszystkich pięciu tomów, które przeczytałem. Z kolei oceny wystawiłem każdej książce z osobna. Szukając pracy na temat konfliktu na Morzu Śródziemnym podczas DWŚ trafiłem na dzieło Macieja Franza. Objętość oraz ilość danych zawartych w treści wskazuje na tytaniczną pracę, którą musiał wykonać historyk. Tu jednak mam uwagę, która była drobną przeszkodą podczas lektury. Mianowicie styl nie jest porywający. Rozumiem oczywiście, iż nie jest to powieść, niemniej jednak brakowało dynamiki. Część historyków takie ożywienie wprowadza poprzez przeplatanie suchych danych własnym komentarzem, spojrzeniem na dane zagadnienie. Uważam, że w przypadku tej pracy podobny zabieg podniósłby jej wartość. Finalnie znalazłem to czego szukałem, niemniej jednak przebrnięcie przez lekturę wymagało dyscypliny. Bardzo dobrze prezentują się wątki ekonomiczne oraz polityczne. Autor dobrze wykłada jak wielki wpływ na rozwój flot miały cele poszczególnych państw. Analiza uwzględnia mocne i słabe strony tj. poziom kadry oficerskiej, potencjał przemysłowy, rezerwy surowców niezbędnych do prowadzenia wojny itp. To jedna z mocniejszych stron pracy. Analiza dotyczy największych graczy na Morzu Śródziemnym tj. Wielkiej Brytanii, Włoch czy Francji. Nie brakło jednak miejsca dla mniejszych np. Grecji, Jugosławii. Mapy zawarte w pracy są czytelne i dobrze opisane. Odnoszą się one do poszczególnych bitew, jak i służą pomocą przy spojrzeniu z perspektywy strategicznej. Zdjęcia nie zrobiły na mnie wrażenia. Było ich mało, ponadto brakowało mi przybliżenia sylwetek ważniejszych typów okrętów. Z kolei na plus zaliczam sporo tabel porównawczych z wyszczególnieniem klas jednostek bojowych. Z bardziej rozbudowanych wątków mogę wyszczególnić tj. działania okrętów podwodnych, operacje sił specjalnych, niepewny los floty francuskiej. Ogólnie autor dobrze rozumie współistnienie działań czysto militarnych z polityką. Nie jest to takie oczywiste, jakby mogło się wydawać. Część historyków niekiedy przywiązuje zbyt dużą uwagę do jednego zagadnienia, umniejszając ważności drugiemu. Tutaj proporcja została wyważona właściwie. Nużyły mnie z kolei opisy walk małych sił z partyzantami jugosłowiańskimi. Nie jest to dla mnie porywająca tematyka, ani tak znacząca dla losów wojny jak wielkie operacje desantowe czy bitwy konwojowe. Całościowo praca prezentuje się solidnie. Jej układ nie jest zbyt dynamiczny, co miejscami wymaga samozaparcia w celu dobrnięcia do ostatniej kropki. Informacyjnie zaznaczę, iż ostatni tom zawiera blisko 200 stron bibliografii itp.   Zalety: + Przedstawienie interesów poszczególnych państw w basenie Morza Śródziemnego, ich możliwości i kierunku rozwoju floty. + Uwzględnienie wątków politycznych wpływających bezpośrednio na tworzenie flot. + Tabele zawierające porównanie sił. + Wykaz okrętów z podziałem na różne typy. + Przystępne przedstawienie przebiegu bitew. + Mapy z informacjami dotyczącymi konkretnych bitew. Wady: - Suche przedstawienie faktów – brakowało mi więcej komentarzy autora. - Ilość szczegółów potrafi niekiedy przytłoczyć.  Jeszcze kilka słów: Zainteresowani tematem powinni być zadowoleni. Styl autora i objętość wymagają nieco cierpliwości. 
10;Pisze ta opinie w odpowiedzi na niepochlebne opinie ponizej. Osoby, ktore je pisaly nie powinny w ogole czytac tego typu ksiazek.  Obrzydliwe opisy? Czytalam duzo obrzydliwsze. Szczegolowe opisy sa akurat normalne w tym gatunku, nazwalabym je nawet wizytowka.  Przewidywalnosc? Nie przeczytalam zbyt duzo thrillerow, ale dla mnie postac kochanka nie byla polaczona z jego druga postacia od poczatku, podejrzanych mialam trzech.  Zakonczenie tez bylo dosyc zaskakujace. Szkoda tylko, ze nie bylo powiedziane, co sie stalo ze wszystkimi bohaterami.  Ksiazka ciekawa i ciezko sie od niej oderwac, postacie wykreowane sa mistrzowsko i mozna sie do nich naprawde przywiazac :) Alex Marwood i tym razem mnie porwala. 
5;Powróciłam do tej serii po nieco dłuższym czasie, już nie za bardzo pamiętałam i kojarzyłam bohaterów i fakty. Ponadto, czytając, miałam przeświadczenie, że jest mi już znana skądś treść tej książki. Z całą pewnością miałam ją już kiedyś za sobą. Ale nie bardzo przypominałam ją sobie. Przeczytałam ją więc do końca. Brałam ją do ręki tuż przed snem i za chwilę błogo drzemałam. ;) 
9;"Wiążąc się z tobą, to ja wsiadam za kółko z zawiązanymi oczami. Niby najlepsze ferrari, ale każda trasa kończy się w labiryncie pełnym pułapek."  @i.m.darkss   Świat nie jest łaskawy, a czasem aż nazbyt brutalny i bezwzględny. Elizabeth miała niezwykle ciężko. Ojciec szkolił ją na idealną, niezłomną, okrutną i pozbawioną słabych punktów kobietę. Oddał ją w ręce brutalnego gangstera Logana. Teraz ma zostać jego kolejną i ostatnią kobietą. Miała zdobyć jego miłość, ale to zadanie jest niezwykle trudne, nawet dla tak dobrze wyszkolonej kandydatki. Historia, która powoduje ciarki na całym ciele. Ekscytująca, gorąca i rozpalająca ciężki do ugaszenia emocjonalny pożar.  Każdy ma jakieś problemy i trudności życiowe, które musi w jakiś sposób pokonać lub nauczyć się żyć w nowych warunkach, zaakceptować nadchodzące zmiany. Logan był przodownikiem świata gangsterskiego. Zimny jak lód, bezwzględny, bezuczuciowy. Elizabeth miała być dla niego idealną partnerką. Odarta przez ojca ze wszystkiego, złudzeń, nadzieji i wiary. Miała wejść w Logana życie i godnie trwać przy jego boku, nawet w najcięższych chwilach. Przechodziła kolejne już ostatnie szkolenie, które będzie wisienką na torcie, pozbawiając ją reszty słabości. Logan nie spodziewał się, że Eli spowoduje, iż będzie miał kolejny słaby punkt, który ktoś może mu odebrać. Dwoje ludzi tak innych, a zarazem tak podobnych do siebie. Oboje przeszli równie straszne chwile, doświadczyli ogromu zła, stracili nie tylko siebie ale i osoby, które bezwzględnie kochali. Teraz próbują uciec przed lękiem z przed lat, coraz bardziej lgnąć w swoje ramiona. Miłość, która mimowolnie zmieni ich losy, przywróci utracone wartości. Niebezpieczna historia, której poznanie w całości wywróci wasz świat. Wzruszająca i pełna bólu emocjonalna opowieść o miłości, nadzieji i brutalności, ktorej siły nie jesteśmy w stanie pojąć dopóki nie przyjedzie nam się z nią zmierzyć. Bardzo polecam. 
6;Z ogromnym skupieniem i zaangażowaniem czytałam każdą kwestię, analizowałam grafiki i świetnie się przy tym bawiłam. Logikomiks to coś ciekawego i coś innego. Czy poleciłabym go komuś kto chce w przystępny sposób poznać co nieco zagadnień logiki? Nie. Jest to dużo bardziej powieść historyczna na temat Russel'a. A jego życie w już przeczytanym całokształcie jest rozczarowujące. 
8;Okres przedświąteczny to dla mnie zawsze magiczny czas pełen wrażeń. Mimo, że nie jestem już dzieckiem, święta Bożego Narodzenia zawsze wprawiają mnie w pozytywny nastrój niczym pięcioletnie dziecko czekające na prezenty od Mikołaja. Uwielbiam wszystko co związane z tą porą roku, uwielbiam również książki z tym magicznym klimatem, więc jak tylko widzę nową propozycję od Joanny Szarańskiej - nie mogę się oprzeć!  To drugi tom cyklu Krainy Zeszłorocznych Choinek, czyli kontynuacja jednej z piękniejszych powieści obyczajowych jakie czytałam w ubiegłym roku. Z niecierpliwością czekałam na dalsze przygody małego acz piekielnie klimatycznego miasteczka, w którym ludzie - często jak my sami - nie dostrzegają tego co mają pod nosem. I tym razem autorka w dosłowny i obrazowo sposób ujęła intensywność magii chwili obok której nie rzadko przechodzimy obojętnie.  Fabuła rozpoczyna się od świątecznych przygotowań. To gorący okres dla mieszkańców, ponieważ ich miasteczko jest czołowym przedstawicielem grudniowego klimatu. Ponownie zaglądamy do Krainy Zeszłorocznych Choinek, znanego sklepiku oraz obserwujemy troski dnia codziennego mieszkańców. Na scenę wkroczy wielu bohaterów, staniemy oko w oko z licznymi dylematami, ale całość połączy się piękną klamrą oraz licznymi wartościami, które nawiązywać będą do jednej ważnej rzeczy - nigdy nie powinniśmy być obojętni, ponieważ życie jest zbyt krótkie, by nie doceniać tego co mamy dookoła siebie.  Joanna Szarańska stworzyła cudowny klimat oraz przypomniała nam jak wyjątkowych, wielowarstwowych bohaterów potrafi stworzyć. Jej powieść porwała mnie od pierwszych stron i kilkukrotnie wzruszyła, bo tutaj znalazło się miejsce na wszystko: od uśmiechu po nostalgię. Ciekawy motyw tajemniczych listów pojawiających się na progach mieszkańców dodał całości uroku a liczne motywy sprawiły, że nie było miejsca na nudę.  "Kraina Spełnionych Życzeń" to idealna lektura jako ta czytana w przerwie między przedświątecznymi przygotowaniami choć prawdę mówiąc jest tak szczera i aktualna, że zadziała na czytelnika niezależnie od pory roku. Piękna, dojrzała, błyskotliwa oraz z konkretnym przesłaniem, udowadnia, że życie ma się jedno a nasze wybory nie zawsze muszą mieć konkretne uzasadnienie. Cudownie było wrócić do świątecznego sklepiku oraz przypomnieć sobie mieszkańców małego miasteczka, zmierzyć się z ich problemami oraz uczyć na ich błędach. 
7;Przyznaję, że powieść Mikołaja Milcke bardzo mnie intrygowała już od pierwszych dni zapowiadających jego historię. Coś był takiego w opisie, że kusiło ponadczasowym wydźwiękiem oraz podjęciem aktualnych tematów. Postanowiłam więc osobiście sprawdzić o czym jest "Mister, mister".  To lektura niebanalna, która na pewno zrywa z przyjętymi schematami. Jest prowadzona znanym torem, ale jednocześnie robi pewien zaskakujący unik i wywraca wszystko do góry nogami. Opowiada o chłopaku, który przyjmuje na siebie rolę głównego bohatera i prowadzi nas przez intrygujący choć nie rzadko mroczny świat konkursów piękności.  Mieszko ma dwadzieścia pięć lat i nie w głowie mu pokazy. Jednak ulega ambicji swojej matki i decyduje się na starty. Okazuje się, że świat mody jest dla niego stworzony a wszyscy skupiają chętnie wzrok na wzorowym modelu. Niestety jak się szybko okazuje konkursy piękności to nie brokat i mnóstwo różu a droga przez mękę, która niesie ze sobą mnóstwo przykrych emocji. Czy to na pewno świat dla Mieszka? I czy ona ma tutaj cokolwiek do powiedzenia?  Bardzo ciekawa, bardzo trafna, bardzo aktualna a miejscami nawet zabawna. Tak mogłabym określić lekturę autora, który stara się pokazać swoim czytelnikom, że świat celebrytów wcale nie jest usłanym różami. Podoba mi się, że uchwycił w tej roli męskiego bohatera oraz akceptuje sposób w jaki autor prezentował zza kulis mroczny świat konkursów piękności, bo pojawiła się w tym szczerość i sporo sprzecznych emocji. Subtelne stopniowanie akcji, wprowadzenie mrocznego klimatu ponurego światka show-biznesu a także ukazanie macierzyństwa jako chęci pokazania dziecka a niekoniecznie go kochania sprawiło, że lekturę pochłonęłam w jeden wieczór.  "Mister, Mister" to lektura pełna zagadek, niedomówień oraz możliwości czytania między wierszami. Pełna różnych emocji, z bardzo sympatycznym bohaterem na pierwszym planie. Powieść przeczytałam przede wszystkim dla Mieszka, który był zwykłym chłopakiem narażonym na chorą obsesję matki a który walczył wraz z kolejno przerzucanymi stronami i za to go podziwiam. Mikołaj Milcke w zabawny sposób uchwycił ważne tematy, ponieważ podczas lektury jego książki można się szczerze pośmiać, ale to co podobało mi się najbardziej to współczesna wariacja na temat świata celebrytów, którzy my, zwykli ludzie, znamy tylko z jednej, tej ładniejszej strony. 
10;"Osobliwość to materialne wnętrze czarnej dziury, o nieskończonej gęstości. Pole grawitacyjne tego punktu jest tak duże, że czyni czarną dziurę jedynym obiektem we wszechświecie, którego nie mogą opuścić fotony."   Fantastyczna trylogia!Nie tylko wojsko i historia, ale niesamowita przygoda przez lata wojny. Porywająca książka, jednocześnie będąć dobrym kryminałem. Bardzo polecam przeczytać wszystkie części powieści. 
8;Pięknie przełożona analogia czasu i tragedii bohaterów współczesnych w odniesienie do bohaterów ewangelii. Postawa człowieka, jego dobro i zło w nim tkwiące od zarania świata jest podobne i właśnie autor pokazał to dobitnie. 
8;Michael jest samotnikiem uzależnionym od alkoholu i narkotyków. Ten dwudziestosześcioletni mężczyzna ma za sobą nieudane związki, traumy z dzieciństwa, a swoje życie uważa za porażkę. Rozczarowany dorosłością popada w depresję. Używki wprowadzają go w stan otępienia, jednak z czasem pogarszają jego stan zdrowia fizycznego i psychicznego. Nie widząc sensu dalszego funkcjonowania mężczyzna zamierza zarzyć narkotyk o nazwie NIEBO, który po 9 godzinach od połknięcia sprawi, że umrze. Po tak dramatycznym kroku oczekuje na śmierć. Jednak los sprawia, że po zażyciu specyfiku poznaje kobietę. Czy Michael zmieni podejście do życia? Czy będzie żałował podjęcia tak dramatycznego kroku? 
9;W tej historii pojawia się Pola, bohaterka, którą znam z Topielisk. Kobieta po tragicznych wydarzeniach trafia na terapię, gdzie poznaje Kasandrę. Gdy obie wychodzą ze szpitala, postanawiają nadal utrzymywać kontakt. Jeden z listów budzi w Poli ogromny niepokój,wynika bowiem z niego, że Kas może popełnić samobójstwo. Dodatkowo ujawniony w nim sekret wiedzie Polę prosto do kaszubskiego lasu,a dokładniej do Murszu. Przyjdzie jej tam zmierzyć się z niejedną tragedią... Wokół każdej z nich rozciąga się aura tajemniczości,a wszystkie tropy prowadzą do spalonej leśniczówki. Mówi się, że to ona skrywa mroczne sekrety lasu i ludzi w nim żyjących.   No i cóż ja mogę napisać? Życzyłabym sobie więcej takich książek 🔥🔥 uwielbiam ten klimat mrocznego lasu, podczas czytania dosłownie zanurzyłam się w nim. Ja nie tylko byłam w tym lesie,ja wręcz byłam nim. Po raz kolejny Ewa pokazała w jakich klimatach czuje się najlepiej, pewnie dlatego tak dobrze mi się czytało tę książkę,bo myślę,Ewa pisała ją całą sobą,a ja to bardzo cenię.   Dostajemy tu historię ludzi, których pozornie nic nie łączy,nic oprócz lasu, który przyciąga ich, trochę wbrew logice i rozsądkowi... Podczas czytania trochę się czułam, jakbym dostawała elementy układanki, które dopiero na końcu ułożyły mi się w całość. Oczywiście w całość, której się nie spodziewałam 😅 miałam swoje przypuszczenia, nietrafione jednak 😉  Jestem oczarowana tą książką, dlatego też śmiało mogę ją polecić, jeśli lubicie takie nieoczywiste historie, gdzie nie dzieje się niby nic,ale ta cisza bardzo złudna jest. Jak to mówią,cisza przed burzą i tak tu właśnie jest... Także @ewa_przydryga gratuluję świetnej historii i czekam na więcej 🔥😍 
10;Siedemnastoletnia Felicja stwarza pozory idealnej nastolatki. Uczy się dobrze, ma wielu znajomych, z którymi spotyka się na imprezach. Jednak stara się ukryć przed rówieśnikami swoją sytuację rodzinną. Jej rodzice nie żyją, a opiekująca się nimi babcia jest w coraz gorszym stanie zdrowotnym. Wraz z młodszą siostrą Jagodą przejmują większość obowiązków. Nadmiar zadań do wykonania sprawia, że siostry są przemęczone. Zatem Felicja odciąża swoją młodszą siostrę. Bierze większość czynności na siebie. Zaniedbuje szkołę i kontakty ze znajomymi. Zrywa z nią chłopak. Jej smutek dostrzega zbuntowany i wybuchowy Nikodem, syn dyrektora. Chłopiec pasjonuje się fotografiką. Z ukrycia robi kilka zdjęć Felicja i umieszcza na swoim anonimowym profilu w internecie. Niebawem drogi tych osób się przecinają. Mimo, że mają odmienne charaktery, zaczynają spędzać coraz więcej czasu ze sobą. Okazuje się, że chłopiec skrywa również bolesną tajemnicę. Jak potoczy się ich znajomość? 
9;Jestem fanką Amandy Quick i bardzo pozytywnie zaskoczyła mnie książka w podobnym stylu, której akcja toczy się w Polsce.  Stara panna Sabina, zła na wszystkich mężczyzn za to, że nie traktują jej poważnie pragnie dołączyć do śledztw ojca. Ten jednak przydziela jej do opieki Wiktora. Przez pół książki Sabina próbuje mu uprzykrzyć życie, a ten wcale nie pozostaje dłużny, póki oboje nie dostrzegają innych swoich cech widząc się w różnych, niebezpiecznych sytuacjach i przebraniach…  Fajny, lekki romansik z nieprzekombinowaną intrygą w tle bez większych wulgaryzmów i scen łóżkowych co drugi rozdział, co należy docenić. 
9;W szkole pojawia się nowy uczeń Maciek. Chłopiec zmienił szkołę ze względu na sytuację rodzinną. Jego rodzice się rozwiedli. Pan Dyrektor wyznacza Malinę do zaopiekowania się kolegą. Dziewczynka ma pokazać chłopcu najważniejsze miejsca w szkole oraz zadbać, aby nie czuł się samotny. Niestety wszystkie działania Maliny nie przynoszą upragnionego efektu. Chłopiec jest wiecznie smutny, mało mówi i izoluje się od wszystkich. Jednak dziewczynka nie poddaje się i walczy o nową przyjaźń. Dlaczego? Sama kiedyś była w podobnej sytuacji. Czy Malinie uda się zaprzyjaźnić z Maćkiem? 
10;Już teraz wiem dlaczego młodzież uwielbia tę serię. Dynamiczna, pełna zwrotów akcja, emocjonujące wydarzenia, momentami pełne grozy, tajemniczy świat zamieszkiwany przez czarodziejskie stworzenia (wróżki, golemy, gobliny, setyry, trole itp.) Książka wciąga od pierwszych stron. Nie można oderwać się od tej lektury. Nie ma innego wyjścia jak czytać kolejne części.  Kendra i Seth udają się się na wakacje do swoich dziadków. Nie są z tego zadowoleni. Uważają ich za dziwaków i odludków. Na domiar złego na miejscu dziadkowie stawiają im serię zakazów: dzieci nie mogą zapuszczać się w lasu, zaglądać do stodoły, w niektóre dni nie mogą opuszczać swojego pokoju lub budynku. Dostają też zadanie do wykonania. Jakie tajemnice skrywają mieszkańcy tego domu? Dzieci są ciekawskie, zaczynają obserwować otoczenie. Jednocześnie wykonują specyficzne zadanie dziadka, prze co spełniają jego oczekiwania. Jednak brak doświadczenia i wiedzy o tym świecie sprowadza kłopoty. Łamią niektóre zakazy. Doprowadza to do tragedii. Seth zostaje zamieniony przez wróżki w dziwnego stwora. Jedynym ratunkiem jest wiedźma Muriel Taggert? Czy chłopiec odzyska swój naturalny wygląd? Co to noc kupały? Co straszniejszego przydarzy się dzieciom lub mieszkańcom niesamowitego rezerwatu BAŚNIOBÓR? Po tę książkę sięgnąłem dzięki Weronice. Przekonała mnie swoimi wpisami w akcji #zaczytanynastolatek @otulonaksiazkami dziękuję Ci. 
6;https://czytamdlaprzyjemnosci.pl/2021/11/176-21-wieczory-na-miodowej-3-joanna-szaranska-book-tour/ “Wieczory na Miodowej 3” to wielowątkowa powieść. Czytelnik porusza się między dwoma płaszczyznami czasowymi. W tym tomie bliżej poznajemy Justynę, która jest wyjątkowo zalęknioną i wycofaną osobą. Jej postać wzbudzała we mnie niechęć. Nie potrafiłam jej polubić. W dodatku nastrój powieść działał na mnie przygnębiająco. I mimo, że były wydarzenia pozytywne, to zostały one przytłoczone problemami Justyny. Jej trudne dzieciństwo, problemy małżeńskie i duże problemy z poczuciem własnej wartości u Justyny skutecznie mnie zniechęcały do tej postaci. Może dlatego, że Justyna odrzucała pomoc ludzi? Odgradzała się od nich poprzez swoje postępowanie? Nie wiem. Ale najtrudniej czytało mi się ten tom.  W książce znalazłam też wiele plusów tj. pomoc sąsiedzka, przyjaźń, walka o własne szczęście i marzenia. Na dużą uwagę zasługuje wątek poświęcony Klarze i jej córce. Należy uświadamiać ludziom, że wychowywanie dziecka niepełnosprawnego jest bardzo trudne i wymaga od rodziców wiele poświęcenia i pracy. Ale tacy rodzice potrzebują też zrozumienia i pomocy.  W powieści nie brakuje emocji. Często są one bardzo skrajne, w niektórych momentach trudne do zrozumienia. Bowiem trudno zrozumieć coś, czego samemu się nie doświadczyło. Nie wiemy jak zachowalibyśmy w danej sytuacji. Dlatego nie chcę oceniać postępowania Justyny. Jest ona kobietą z bardzo trudnym bagażem doświadczeń życiowych. Przed nią długa droga by mogła uporać się z własnymi demonami przeszłości. 
8;Powiem tak, totalnie nie rozumiem decyzji wydawnictwa o wydaniu tylko połowy serii i stworzenia z niej trylogii. Niestety czuć, że nie jest to pełna historia. Zakończenie rozwiązuje bardzo niewiele wątków, przez co po przeczytaniu czuć lekkie rozczarowanie i niesmak. Ja książek po angielsku nie czytam, więc to jest moje rozstanie z tą serią. Książkę czytało mi się płynnie. Bardzo dobrze się bawiłam i w żadnym momencie nie traciłam zainteresowania historią. Niektóre rzeczy mogłam przewidzieć, ale nie odbierało mi to frajdy z czytania. Największym minusem jest to nieszczęsne zakończenie, które tak naprawdę zakończeniem nie jest, więc nie wiem jak mam je oceniać. Uważam, że jako zakończenie książki mogłoby się sprawdzić, ale w naszej wersji kończy ono trylogię i muszę przyznać, że przez to  dość mocno rozczarowuje. Mimo wszystko, myślę, że serię mogę bez wyrzutów sumienia polecić. 
10;Ta książka jest wyjątkowa. Bardzo cenię takie historie. Ukazana jest tu relacja wnuczki i dziadka. W dzisiejszych czasach zapominamy o starszych osobach. Dla niektórych staruszkowie są utrapieniem, dodatkowym obowiązkiem. Najchętniej pozbyliby się takich osób. Inne osoby nie wyobrażają sobie życia bez dziadków. Są skarbnicą wiedzy o dawnych czasach a ich opowieści przyciągają uwagę.  Taki osoby jak każdy człowiek, potrzebuję uwagi, rozmowy, pomocy i zrozumienia. Jeżeli poświęcimy im czas, damy im chwilę radości, powrotu do lat młodości, wspomnień. Nie zapominajmy o starszych samotnych osobach.   Ania lubi odwiedzać dziadka mieszkającego nad morzem. Staruszek już nie jest tak sprawny i w domu ma nieporządek. Jednak te wszystkie cenne przedmioty to pamiątki z przeszłości. Z każdą wiąże się niesamowita historia. Wnuczka poznaje przygody dziadka wysłuchując jego opowiadać. Tak tworzy się wyjątkowa relacja między wnuczką a dziadkiem. 
3;Dla mnie to książka, która nic nie wnosi. Momentami faktycznie wybuchałam śmiechem, ale nie były to częste momenty. Autorka ma lekkość wypowiedzi, ale dla mnie to książka w typie gazety zostawionej w metrze- rzucisz okiem- ale nie nie przywiążesz się na dłużej. 
10;Piękne i z życia wzięte. Niektóre teksty powodują, że pojawia się łza w oko, a inne motywują. Dziękuję, że miałaam możliwość czytać te wszystkie mądre i piękne wpisy ❤️ Pozdrawiam serdecznie 😊 
10;Krótka, ale bardzo treściwa książka. Surowa w odbiorze i bardzo emocjonalna. Mnie pochłonęła od pierwszych stron. Bardzo kibicowałam głównej bohaterce Basi, a pozostałych członków rodziny chciałam udusić gołymi rękami, albo dać im porządną nauczkę. Wziąć i strząchnąć matkę porządnie, potraktować ją tak, jak ona Basię. Głównym tematem jest rodzina oraz relacje między jej członkami. Dostajemy tutaj obraz przemocy psychicznej i fizycznej. A przemoc domowa to nie tylko znęcanie się nad rodziną, bicie, alkoholizm itd. Najczęściej kojarzymy takie problemy z rodziną, która jest niewydolna finansowo, wychowawczo, która sobie nie radzi, w której pojawił się alkohol. A u Dvorakowej jest inaczej. Bo ta patologiczna rodzina, którą dostajemy w książce, to rodzina o średnim statusie, gdzie oboje rodziców pracuje, matka jest bibliotekarką (więc wydawałoby się, że powinna być rozsądna, empatyczna, oczytana. Spojler. Nie jest. Nic z tych rzeczy). Na pozór normalna, szczęśliwa rodzina. To jednak tylko zewnętrzna skorupa. Okazuje się jednak, że ta rodzina ma swoje problemy, z którymi musi się borykać, ale absolutnie się do tego nie przyzna. Historię poznajemy z dwóch perspektyw: matki oraz młodszej córki Basi. Matka jest bardzo toksyczną kobietą i buduje toksyczne relacje w domu. Stara się wytłumaczyć swoje zachowanie, stara się przekonać czytelnika, że została do takiego a nie innego działania zmuszona i sprowokowana przez Basię. Oczywiście są tam jeszcze inni członkowie rodziny, którzy przyczyniają się do dziejącego się zła. Ojciec nie ma swojego zdania, nie potrafi się przeciwstawić żonie – jego reakcją jest gniew, który i tak skupia się ostatecznie na Basi. Potem dochodzą do tego inne zachowania ojca. Z kolei starsza siostra, która wg matki jest wręcz idealna, tak naprawdę nie różni się w poziomie okrucieństwa od matki. Widzi, jak rodzice traktują Basię i się tego złego traktowania od nich uczy. Jest dla siostry okrutna, a czasami słowa bardziej ranią niż ciosy zadane pięścią. Kaśka za wszystko obwinia siostrę i absolutnie jej nie wspiera. Napięcie wzrasta, gdy okazuje się, że to Basia ma większy talent plastyczny niż Kaśka oraz gdy w szkole zaczynają zauważać, że dzieje się coś złego. Zaskoczył mnie obraz bagatelizowania problemu przemocy domowej zarówno w domu (kiedy rodzice nie widzą, że robią źle, ba, matka to nawet usprawiedliwia), ale też przez panią pedagog w szkole. Na szczęście niektórzy nauczyciele „wyczuwają pismo nosem”, zauważają pewne niepokojące sygnały. Zakończenie książki przyszło nagle i było totalnie zaskakujące. Bardzo mi się podoba. Jest otwarte i pozwala czytelnikowi na wiele interpretacji. Ja mam swoją własną i tego się trzyma. O przemocy domowej powinno się mówić dużo i głośno, a tą książkę powinien przeczytać każdy. 
8;Jest zabawnie i lekko. Uwielbiam Magdalenę Witkiewicz. 
10;Genialna tragikomedia!   Nie wiem, co kocham bardziej, oryginał, polski przekład czy ekranizację. Przy wszystkich trzech na przemian wybucham śmiechem i ściska mi się gardło ze wzruszenia. Mistrzowskie tłumaczenie pana Michała Kłobukowskiego rozśmiesza do łez.  A w filmie postać Alexa gra Eugene Hütz z zespołu Gogol Bordello. Czy może być lepiej? Chyba nie. Wspa-nia-łość! 
8;Humor i absurd. Dobry detoks od smętów, które czytam zazwyczaj. Bardzo mi podeszła ta Polska w krzywym zwierciadle. Chociaż, wiadomo, śmiech przez łzy. A smętów pełno, tylko ukryte. 
9;Kolejny raz jestem rozłożona na łopatki przez Króla Pisarzy. Prawie czułam, jak mi się nowe połączenia nerwowe tworzą w mózgu podczas czytania.  Ha ha, ale ironia, bo przecież wiadomo, że nasze "wielkie mózgi" to samo zło, no nie? 
6;Pesymizm, depresja, eksperyment i postmodernizm. Książka tak samo genialna, co wkurzająca. Taka piękna męka. 
10;Wgniotło mnie w fotel. Jedna z najlepszych książek, jakie czytałam w życiu. Vonnegut królem pisarzy. 
9;Indie, Anglia i Afryka. Od wcielenia do wcielenia. Chaos i hałas. (Post)kolonializm, historia, tożsamość. Brak przynależności i własnego miejsca na Ziemi. Przybieranie nowych masek tak wiele razy, że przestaje się w końcu być kimkolwiek. Jest się nikim, a tego nie da się znieść. Niezwykła książka. 
3;Ledwo dałam radę skończyć tę książkę. Nie interesowało mnie ani to, o czym myśli Fisher, ani jego przeszłość, ani co się z nim stanie. Był mi zupełnie obojętny, jakby nierzeczywisty człowiek. Nie trafiło to do mnie zupełnie. Za coś pewnie był ten Booker, ale za co, nie wiem. 
5;Oryginalny tytuł to Gadfly (giez) - po angielsku nazywa się tak osobę, której idee są niewygodne dla dużej części społeczeństwa (prototypem jest Sokrates).  Początek rewelacyjny, a końcówka wydumana i "hollywoodzka", czyli łzawa i zbudowana na zbiegach okoliczności. Bohaterowie po 13 latach nie poznają przez wiele miesięcy w Szerszeniu najbliższego sobie człowieka. Nie wydaje mi się to realne nawet przy calym morzu wypierania (są przekonani, że on nie żyje). Pomyślcie - spotykacie po latach kogoś z rodziny. Myślicie, że zmarł. Szalenie się zmienił i możecie go nie poznać na pierwszy rzut oka, ale szybko poznacie go choćby po głosie, gestach etc. Doznacie szoku, ale poznacie. Rozpoznawanie ludzi jest mocno wyryte w mózgu. 
8;Niech ten przydługi cytat posłuży za recenzję tej książki &lt;3  "Wyciągnąłem obydwie buteleczki ginu i wymieszałem alkohol z gorącą wodą z kranu, po czym usiadłem w brokatowym fotelu przy oknie, kręcąc szklanką w ręku, i przyglądałem się, jak mijają godziny, na granicy świadomości, w półśnie, gdy posępne zimowe światło prześlizgiwało się od ściany do ściany w równoległobokach, które sunęły po wykładzinie, zwężały się, aż całkowicie znikały, i była już pora kolacji, bolał mnie brzuch, w gardle czułem piekąc żółć, a ja wciąż tam siedziałem, w ciemności. Ta myśl przychodziła mi wcześniej do głowy, wiele razy, i to w dużo lżejszych okolicznościach; to pragnienie wstrząsało mną mocno i nieprzewidywalnie, trujący szept, który nigdy całkowicie mnie nie opuścił, i bywały dni, kiedy rozbrzmiewał prawie niesłyszalnie, w inne zaś wzmagał się w sposób niekontrolowany w pewnego rodzaju intensywny wizjonerski amok, dlaczego, nie byłem pewien, czasem bodźcem mógł być choćby kiepski film lub koszmarne przyjęcie, krótkotrwała nuda lub długotrwały ból, chwilowa panika lub nieustająca rozpacz, wszystko skumulowane naraz i rozświetlone tak beznadziejnie smutnym szarym światłem, że widziałem, naprawdę widziałem, spoglądając wstecz na minione lata, w wyraźnym, czystym przypływie rozpaczy, że świat i wszystko na tym świecie jest nieznośne i trwale spieprzone, nigdy nic nie było takie jak trzeba ani dobre, przejmująca klaustrofobia duszy, pokój bez okien, bez wyjścia, fale wstydu i przerażenia, zostawcie mnie wszyscy, moja matka martwa na marmurowej posadzce, dosyć, dosyć, mamrotałem do siebie w windach i taksówkach, zostawcie mnie, chcę umrzeć, zimna, inteligentna, samospalająca się furia, która niejednokrotnie pchnęła mnie do pokoju na piętrze z mglistym postanowieniem, że połknę masę tabletek i alkoholu akurat znajdujących się pod ręką: jedynie uodpornienie organizmu i nieudolność sprawiły, że zawaliłem sprawę, nieprzyjemne zaskoczenie po przebudzeniu, chociaż cieszyłem się, że Hobie nie musi znajdować moich zwłok."  Chwała tłumaczowi :)  
6;Smutna historia. Ma swoj klimat. Szczerze mówiąc to średnio mi podpasował. Brakowało mi dynamiki, dialogów. Coś co by trochę ożywiło historię. Mega rozbudowane portrety psychologiczne głównych bohaterów były na plus. Jednak suche opisy wydarzeń, które stanowią większość ksiazki nużyły. Zdecydowanie jak dla mnie zbyt spokojna, w zbyt powolnym tempie przedstawiona historia. Chociaz historia ma pewne wazne przesłanie. 
10;JEST TO DLA MNIE TRUDNA OPOWIEŚĆ ,PONIEWAŻ MATEUSZ PRZYPOMINA SZCZEGÓLNIE OSOBOM Z MPD DO KTÓRYCH SIĘ ZALICZAM, IŻ TRZEBA NIE PODDAWAĆ SIĘ I MIMO BARIER I TRUDNOŚCI STARAĆ SIĘ OSIĄGNĄĆ SWÓJ CEL, JAKIM JEST JAK NAJWIĘKSZA SAMODZIELNOĆ. BYŁAM NA PREMIERZE W KINIE Z PRZYJACIÓŁKAMI, A NIEDAWNO FILM, POJAWIŁ SIĘ TEŻ NA NETFLIXIE. OBEJRZAŁAM PONOWNIE, MIMO IŻ ZAWSZE NA NIM PŁACZĘ...😮🚣🏻‍♀️👩‍🦽👩‍🦼 
7;PIEŚŃ PRZESZŁOŚCI  Ileż to szumu swego czasu wywołała ta opowieść. Jedni się nią zachwycali, inni byli zawiedzeni, tak czy inaczej był to największy swego czasu event – a właściwie crossover – na polskim rynku. Wracając do niego po latach muszę jednak przyznać także, że to naprawdę świetna opowieść. Epicka, pełna akcji, świetnego klimatu i całego mnóstwa bohaterów, którym starano się dodać psychologicznego prawdopodobieństwa i głębi. I jak świetnie zilustrowana.  https://ksiazkarniablog.blogspot.com/2021/11/x-men-x-cutioners-song-piesc-egzekutora.html 
8;Zwarta akcja, duże tempo, chwilami konieczna była chwila wytchnienia. 
6;Jeśli zamierzacie kupić tę antologię głównie dla opowiadania Czarny telefon, tak jak zrobiłem to ja, nie róbcie tego, mocno się zawiedziecie. Nie oglądając serialu, tylko na podstawie trailera jestem w stanie stwierdzić, że tylko założenie opowiadania będzie tu punktem wspólnym. Reszta opowiadań może być, szału nie było, dreszczyku też nie. 
1;Najgorsza książka autora, jaką czytałam do tej pory. Absolutnie nic mi nie odpowiadało. Prosty, momentami nawet, prostacki język. Bohaterzy głupi, infantylni. No i ta fabuła. Gorzej już być nie mogło. 
8;Bardzo polecam! Z początku zaskoczył mnie sposób prowadzenia akcji - zupełnie nowatorski - idziesz przez książkę i zastanawiasz się dokąd autor cię prowadzi, aż wreszcie przy końcu wszystko staje się jasne, ale bardzo zaskakujące. Moja ulubiona scena - Nadia i Igor w Kaliningradzie. Tak wyobrażam sobie mojego faceta. 
9;Szalenie wzruszająca, przejmująca i piękna. Idealna na jesienny wieczór z kubkiem goracej herbaty. Rozgrzewa swoim ciepłem i dobrem. 
3;jak dla mnie słaba, ale ekspertem od romansów nie jestem.  co nie zmienia faktu, że czekam na inne powieści autorki :-) 
8;Moje skarpetki też czasem giną. I skarpetki moich córek również. Jedna z córek od wczesnego dzieciństwa miała teorię, że pralka je pożera albo że uciekają z domu.  No proszę - i ktoś napisał o tym książkę.   Świetna historia, szczególnie dla młodszych dzieci. Skarpetki idą w świat i przeżywają różne przygody. Te historie czasami są wesołe, optymistyczne, czasami trochę smutne. Każda przygoda niesie za sobą przesłanie, stwarza okazję do rozmów z dzieckiem. O ile znajdą się dorośli, którym chce sie czytać dzieciom książki, a potem jeszcze z nimi o nich rozmawiać. Książka ma ciekawe ilustracje. Też bardzo różne, ale zawsze świetnie pasujące do treści. Skarpetki mają na nich oczka, buźki i chodzą do góry nogami 😀😂  Kochani dorośli, czytajcie dzieciom książki i rozmawiajcie z nimi o ich treści! Starszym, które same czytają, kupcie książkę w prezencie. Na mikołajki, pod choinkę. Świat będzie lepszy. Marzy mi się, żeby tak było w każdym domu. Ale wiem, że nie jest. Dobrze, że choć panie w przedszkolu i w szkole czytają dzieciom i przez to uwrażliwiają je na świat i drugiego człowieka. Dobrze, że są dzieci lubiące czytać. Bo są. Oby było nas jak najwięcej.   Dzięki takim książkom jak ta, dzieci mogą polubić czytanie. Gorąco polecam. 
9;Bolesna, wzruszająca, obiektywna, prawdziwa... Nigdy nie myślałem że można w tak delikatny, godny i elegancki sposób opisać dzieje naszego kraju, zwłaszcza w dobie dzisiejszych podziałów i polaryzacji. Zdecydowanie łatwiej jest widzieć świat w dwukolorowych barwach niż doszukiwać się odcieni i zastanawiać się nad ich wpływem na rzeczywistość. Ta książka napisana przez niePolaka pozwala na spojrzenie z odpowiedniej wysokości na trudne i bolesne kwestie Polski i jej historii w latach 1918-1939, równocześnie zachowując obiektywizm nikogo nie gloryfikując i nie potępiając. Z dużą ostrożnościa używam słowa patriotyzm, bo często kojarzy mi się jednostronnym widzeniem kwestii polityczno-historycznych. Tutaj jednak pokuszę się o stwierdzenie, że takie pozycje mogą bezpiecznie budować zdrowe i ludzkie podejście do trudnego tematu jakim jest tożsamość narodowa i niełatwa w ujęciu emocjonalnym historia naszego kraju. 
1;¯\_ಠ_ಠ_/¯ Bardzo prosty podział ludzi na WWO i "normalnie myślących". Autorka sprytnie prowadzi narrację, wmawiając nam, że jeśli mamy jakiekolwiek wątpliwości, co do tez zawartych w książce zaliczamy się do tych drugich, którzy NIGDY nie zrozumieją nadwydajnych mentalnie. Zerojedynkowość bijąca z poradnika sprawia, że z trudem dotrwałam do końca. Drażniące było ciągłe użalanie się i podkreślanie nieskazitelnej dobroci wysokowrażliwych (z którymi paradoksalnie się utożsamiam). Jednak autorka nie uwzględnia ogromu sprzeczności, z których składa się człowiek i nie daje nam nic więcej, czego dowiedzieć moglibyśmy się w poprzedniej części. Czuć, że książka została napisana na siłę, a Petitcollin brakowało na nią pomysłu, przez co wciąż cytuje frazesy z "Jak mniej myśleć".  Dużym minusem jest brak ciepła i poczucia zrozumienia, które biło z pierwszej części. Tutaj autorka przybiera niezwykle pretensjonalną narrację.  Serdecznie odradzam! 
8;Robin Hobb, to absolutny anioł współczesnej fantastyki. Uwielbiam tę kobietę i za każdym razem, gdy natrafiam na jej wypowiedzi, teksty czy wywiady, to mam wrażenie, że to jest uosobienie wszystkiego co cudowne w babciach plus jeszcze pisze fantasy. Czy można chcieć czegoś więcej? Ale przejdźmy do książki. W tytule kryje się pewna pułapka. Jeśli bowiem oczekujecie, że będzie to książka o zabójstwach, skradaniu się, wbijaniu różnych ostrych narzędzi w różne nieprzystosowane do takich poczynań części ciała, to się zawiedziecie. To jest bardzo intymna, powolna i smutna historia o młodym Bastardzie i tym co przytrafia mu się w jego najmłodszych latach. To jest książka o nim, a nie o tym co ma zrobić. Bastard (czy w oryginale Fitz), to jeden z moich ukochanych bohaterów literackich. Nie wiem, czy istnieje druga postać, której kibicowałem tak mocno i z którą z żyłem się tak bardzo. Uwielbiam tego człowieka. Robin Hobb pisze pięknie. To absolutnie fenomenalnie napisana książka. Nie jestem znawcą jeśli chodzi o styl, ale zacytuję tu kiedyś zdanie, które kiedyś gdzieś przeczytałem i które uznaję za bardzo prawdziwe. "Mógłbym czytać o tym, jak Bastard przez 50 stron robi pranie, a u Robin Hobb i tak byłoby to fascynujące." Jeśli szukacie innych serii fantasy, to zapraszam na mój materiał o 10 najlepszych seriach. Miłego dnia! 
6;Książka poręczna, więc z przyjemnością dziecko ją ogląda. Wewnątrz są różne pojazdy, ale szkoda, że zabrakło walca, dźwigu oraz ciężarówki i tira.  Stąd niższa ocena. 
8;Uwielbiam Chyłkę. Uważam, że książka jest lepsza od serialu 
7;Nieoczywista, refleksyjna i zapierająca dech w piersiach.  Życie Rin zdecydowanie nie jest usłane różami i z pozoru nie ma najmniejszych szans na osiągnięcie czegokolwiek wartościowego, a przynajmniej nie w jej rozumieniu tego słowa. W desperackiej ucieczce od niechcianego małżeństwa i łatki kury domowej postanawia podejść do egzaminu Keju. Liczy, że w ten sposób gdy zda egzamin wyrwie się ze znienawidzonej mieściny i zostanie żołnierzem. Sprawy przybierają jednak o wiele bardziej skomplikowany obrót.  Od samego początku można zupełnie zatracić się w charakterystycznej atmosferze książki, która towarzyszy nam przez każdy, następny rozdział. Książka z początku jest lekka, szybko się ją czyta i liczne elementy humorystyczne sprawiają, że można się w niej zatopić na długie godziny. W całej akcji przychodzi, jednak ten moment w którym czytelnik przypomina sobie, że gatunkiem tej książki jest dark fantasy i z czasem cała atmosfera nabiera swoistej powagi oraz jest nieco cięższa w odbiorze. Rin przechodzi przez różne etapy w których poznaje nie tylko wiedzę o świecie, ale również o samej sobie. Warto zwrócić uwagę, że mamy tu do czynienia z wieloma nowymi zabiegami, do tej pory niewykorzystywanym w innych książkach szeroko pojętego gatunku "fantasy". Liczne zwroty akcji, wyczucie odpowiedniej atmosfery i niejednoznaczość to główne czynniki spinające całą fabułę.  Zdecydowanie warte przeczytania i pomimo wielkiego szumu w mediach oraz moich wysokich oczekiwań, nie zawiódłam się. 
9;Nie można się oderwać od tej historii. Trzyma w napięciu. Bardzo dobrze wykreowana postać Jack. Świetne dialogi i myśli bohaterow. Tajemnica goni tajemnice, małe miasteczko, każdy z mieszkańców coś ukrywa. Niby wydaje się, że wszystko już wiadomo a jednak autorka zaskakuje. Polecam. 
7;Niespełna dwa lata temu przyczynił się do śmierci swojej przyjaciółki. Teraz zniknęła jego narzeczona, a on znów ma luki w pamięci. Z pewnością jest winny. Tak sądzi ojciec dziewczyny, która wtedy spadła z dachu. Tak uważa detektywka Sheryn Sterling, przysięgająca sobie i całemu światu, że tym razem go dopadnie. Wreszcie tak myśli on sam. Słynny fotograf, który wrócił z wojny, ale tak naprawdę jego część została w Syrii, przygnieciona gruzami. Czy rzeczywiście to on zabił Cori? Czy to on stoi za zniknięciem Emily? Czy to na jego rękach jest krew młodej Syryjki, ofiary podwójnej pułapki?  „Wielu jego kolegów po fachu przypłaciło poświęcenie w pracy życiem – większość zginęła od kul albo bomb; jeden popełnił samobójstwo. Fotograf, który się zabił, był autorem najbardziej zapadających w pamięć zdjęć, jakie Alex kiedykolwiek widział, przedstawiających głodujące dzieci w obozie dla uchodźców. Jak można patrzeć na coś takiego zimnym okiem aparatu i potem żyć ze sobą? – zastanawiał się Alex. Być może odpowiedź brzmiała: nie można”.  Do sięgnięcia po „Jedno małe poświęcenie” zachęcił mnie opis. Historia wojennego fotografa zmagającego się z zespołem stresu pourazowego (PTSD), z góry uznanego winnym kilku poważnych przestępstw, zapowiadała się intrygująco. I okazała się taka. Twórczyni podzieliła książkę na dość krótkie rozdziały, które szybko się czyta. Dodatkowo ciekawość czytelników pobudzają systematycznie podstawiane fałszywe tropy. Kierowałam podejrzenia na pierwszą, drugą, trzecią, kolejną osobę, aż w końcu padło na tę właściwą. Po drodze narrator podpowiadał, że każdy bohater ma coś do ukrycia. Każdy ma jakiś interes w tym, żeby nie mówić policji całej prawdy. Taki sposób prowadzenia fabuły nie pozwalał się oderwać od lektury.  Najnowsza książka Hilary Davidson to ciekawa, sprawnie poprowadzona opowieść. Ma wszystkie cechy, jakie powinien mieć wciągający thriller. Raczej nie zostanie w mojej pamięci zbyt długo, ale odbieram ją jako kawał dobrej rozrywki, w sam raz na jedno czy dwa popołudnia. Doceniam też staranność i rzetelność, z jaką autorka przyłożyła się do tematu PTSD. Wiarygodnie opisała przeżycia oraz wewnętrzne demony dręczące głównego bohatera. Choćby z tego powodu warto sięgnąć po jej książkę.  Za możliwość poznania historii Alexa i Emily bardzo dziękuję Wydawnictwu Muza. 
8;Bardzo dobrze napisana książka. Poznajemy losy głównych bohaterów dzięki czemu historia drugiego tomu nabiera sensu ( wydawnictwo wydało najpierw druga część). Wciągający wątek kryminalny. Zakończenie zaskakuje. 
8;Wiele słyszymy o mitologii greckiej i rzymskiej, a nawet nordyckiej. Niezmiernie cieszę się z tego, że autorzy coraz częściej sięgają po naszą rodzimą mitologię - słowiańską. Dzisiaj mam dla Was recenzję książki, której fabuła osadzona jest w czasach przed tym jak chrześcijaństwo zaczęło wieść prym w Polsce. Akcja przenosi nas do etapu w dziejach naszego kraju, gdzie w myślach ludzi królował politeizm.  Z twórczością autorki miałam już okazję się zetknąć i było to bardzo udane spotkanie.   ,,Karczmarka" opowiada historię Żywii (swoją drogą fantastyczne imię). Dziewczyna skrywa w sobie pewną tajemnicę, dar lub przekleństwo zależnie od punktu widzenia, otrzymany od Bogów. Na skutek feralnego zbiegu okoliczności wpada w tarapaty, a niebezpieczny łowczy podąża w krok za nią.   Katarzyna Muszyńska po raz kolejny oczarowała mnie swoim piórem. Stworzyła fabułę nie tylko przyjemną w odbiorze, ale też wciągającą, z wartką akcją i subtelnym humorem. Wpleciona pomiędzy poszczególne wątki mitologia wprost idealnie wpasowywyuje się w opowieść. Takiego przebiegu akcji na pewno się nie spodziewałam! I do tego ten moment z epilogu, to było naprawdę fantastyczne 😊 Wątek ingerencji bogów w życie człowieka, kierowanie jego losem, to jeden z elementów układanki fabularnej i muszę z całą stanowczością stwierdzić, że jest on ogromnym atutem tej historii. Każdy z bohaterów ma zupełnie różny charakter i inne poglądy, czym niesamowicie ubarwiają utwór. Co do wątku romantycznego, to i on również pojawia się na kartach tej książki i jest on nieco nieprzewidywalny. Momentami może wydać się nawet lekko absurdalny, ale zawiera w sobie jakiś urok i po prostu dopełnia opowieści o dziewczynie, która borykała się z brakiem akceptacji. Właśnie ta inność sprawiła, że Żywia był wyobcowana, wyalienowana ze społeczeństwa. Brak akceptacji inności to jeden z problemów poruszanych w ,,Karczmarce" przez autorkę. Katarzyna Muszyńska w sposób dokładny opisała odczucia i emocje towarzyszące takiej osobie i pokazała konsekwencje takiego funkcjonowania społeczeństwa.  Choć książka odwołuje się do czasów dla nas odległych, to przesłanie to ma charakter uniwersalny.  Nie pozostaje mi nic innego jak polecić powieść Katarzyny Muszyńskiej. Na pewno sięgnę po inne książki autorki, a Was zachęcam jeszcze do zwrócenia uwagę na ,,Zielarkę" również autorstwa Katarzyny Muszyńskiej. Za egzemplarz dziękuję wydawnictwu. 
4;Historię Rachel czyta się szybko ale nie przez to że jest wciągająca. Bynajmniej. Irytujący bohaterowie, powtarzające się schematy, mało wciągająca fabuła i przewidywalne zakończenie. Jak na bestseller to bardzo słaba historia. 
7;Moja pierwsza powieść Autorki zachęciła do sięgnięcia po kolejne. Mimo że nie jestem wielką fanką kryminałów, "Morderstwo w Orient Expressie" wciągnęło mnie i nie mogłam się oderwać do chwili, kiedy zagadka się wyjaśniła. Intryga była naciągana, ale powieść tak dobrze się czytało, że nie raziła, a szczególiki i mylne tropy tak namieszały, że do końca wyjaśnienie było tajemnicą. Polecam jako klasykę! 
9;WOW !!! WOW !!!!! I jeszcze raz WOW!!!!!  Dawno żadna lektura mnie tak nie wciągnęła.   Potężny ładunek emocjonalny daje sam fakt, że jest to książka opowiadająca prawdziwe wydarzenia, przedstawia historie prawdziwych bohaterów, ukazuje prace urzędników oraz przybliża nam postać Teda Bundyego i tragedie wielu kobiet, a przy tym wszystkim jest autorka książki Ann Rule - true crime.   Sama historia jest po prostu nieprawdopodobna, wydawałoby się nie możliwa. Bo niby jak to możliwe, że wykluwającej się w bólach życia codziennego autorce artykułów, współpracującej z policja przy zbrodniach, która to była jedna z wielu śledzących poczynania seryjnego mordercy młodych kobiet w Ameryce w latach 70, przytrafia się go znać osobiście ?!??? A jednak ….  Książka ukazuje historie Bestii, nie - nie tłumaczy jego zachowań, ukazuje wydarzenia które wstrząsnęły Ameryka w ubiegłym stuleciu. Niedowierzanie, obrzydzenie, odraza, złość, wściekłość, a na drugiej szali współczucie, troska, poczucie winy, uspokajanie sumienia, odkrywanie tajemnicy wiec i ciekawość - cała paleta emocji, towarzyszy poznawaniu historii Teda Bundyego. Warto ja znać, nigdy nie wiadomo jaka wiedza nam się może przydać. 
8;Niesamowity życiorys człowieka, który tworzył rzeczywistość, w której obecnie wszyscy żyjemy, a większość nie ma o tym zielonego pojęcia, gdyż ich umiejętności sprowadzają się do naciskania odpowiednich przycisków na klawiaturze laptopa czy smartfona kompletnie bez zrozumienia co się wtedy dzieje.  Stąd niskie oceny od osób, które książki nie powinny nawet dotykać. Gdyby nie tacy ludzie, jak bohater tej książki, pewnie nadal pisalibyśmy piórem ptasim na papirusie za pomocą inkaustu, czy jakoś tak... Ignoranci, doceńcie tych, którzy pchają naszą cywilizację do przodu, nawet jak tego nie rozumiecie. Swoją drogą ciekawe ilu "klikających" w klawiaturę wie, kto to Steve Wozniak... PS. Nie pochwalam "ciemnej strony hakingu", ale podziwiam kreatywność i umiejętności tych osób. 
9;Liza, Emma, Łukasz i Benek wraz z ciocią Polą wyruszają na zwiedzanie miasta. Nie będzie to jednak zwykła podróż, za sprawą małego, czerwonego autobusu zwiedzą miasto z wielu perspektyw, poznają jego zakamarki i tajemnice. Jak uda się wyprawa?  Książka jest pozycją wartą bliższego poznania. Znajdziemy w niej nie tylko ciekawą i wciągającą historię, ale również co nieco o architekturze, historii, książkach.  Ilustracje są bardzo ładne, duże, w żywych kolorach. Zdecydowanie przyciągają wzrok i zachęcają do poznania treści.  Okładka jest twarda i solidna. Dzięki niej książka nie zniszczy się szybko.  Moim zdaniem książka pt.: „Mały, czerwony autobus w moim mieście” jest ciekawą pozycją dla dzieci i polecam.  Recenzja pojawiła się również na moim blogu - https://anka8661.blogspot.com/2021/11/wydawnictwo-zielona-litera-ksiazka-pt.html 
7;Nadspodziewanie wciągająca. Mankamentem są "zmarnowane" wątki, pozbawione początku i końca. 
7;Na LC 7.21 (28 ocen i 7 opinii) czyli zainteresowanie słabe, a to samo życie i ośmieszenie łatwowiernych turystów łasych na okazyjny zakup w trakcie wakacyjnego wyjazdu. To nawet nie jest satyra, a dobrze ukazany bajer sprzedawcy i naiwność turysty, A atmosfera i mechanizmy awansu przypominają „Zaklęte rewiry” Worcella (film Majewskiego). Dobra zabawa i dużo śmiechu, a zakończenie choć przewidywalne, to satysfakcjonujące nas - białych Europejczyków. 7/10 
7;Książkę oceniam ogólnie niżej niż "48 godzinną dobę" - jest bardziej rozwleczona, nieco mniej konkretu (co nie znaczy, że go nie ma, bo jest i to sporo) i nie da się jej czytać na wyrywki.  Autor w charakterystycznym dla siebie lekkim stylu z dozą humoru pisze (zgodnie z obietnicą z okładki) jak wdrożyć w swoje życie nawyki i zmienić swoje życie na lepsze . Porady są cenne i ciekawe - w każdym razie dla tych, którzy nie znali ich wcześniej, bo książka to w większości synteza innych tego typu opracowań - ale trudno mieć o to żal do autora, po prostu skuteczne sposoby przedstawił na swój własny sposób, być może do niektórych lepiej trafi niż np. to, co pisał Brian Tracy czy Charles Duhigg.  Książka dobra i może warta byłaby polecenia, ale na pewno nie warta tej wziętej z kosmosu ceny. Na dodatek nie można kupić osobno ebooka. Warto rozejrzeć się pomimo wszystko za innymi pozycjami z hasłem "nawyki" w tytule na polskim rynku - mamy ich na pęczki, niedługo zaczniemy liczyć w dziesiątkach - niekoniecznie są gorsze od dzieła Macieja Wieczorka, a idzie kupić je nieporównywalnie taniej.  Ewentualnie polecam lifehacka (na tę i inne koszmarnie przedrożone książki niektórych wydawnictw) - kupić używkę, przeczytać i sprzedać dalej. Czytasz (prawie) za darmo i legalnie :). 
10;Zaciekawiona lekkim piórem autorki, przez jej krótki cykl "Intensywne doznania", postanowiłam sięgnąć po jej następne książki. I przepadłam.   Spodobał mi się sam opis, bo od razu mi się skojarzył z ulubioną przeze mnie książką ze wspomnianego cyklu (Grzeszny doktor).  Tam też była aplikacja internetowa, jakieś kłamstewka, urażony mężczyzna, który czuł się oszukany, ale jednak ciągnęło go do tej kobiety.   Z góry założyłam, że tutaj będzie bardzo podobnie. To znaczy że, fabuła będzie tak samo lekka i zabawna, ale gdy zaczęłam czytać, a książka pochłaniała mnie strona za stroną, dotarło do mnie, że ta historia to trochę większy kaliber. To nie jest słodka historia o "przemawiających się" ludziach, którzy na siebie lecą, ale duma nie pozwala się przyznać.   Tu są demony przeszłości, które każde z nich skrzętnie ukrywa i boi się ich wyjścia na światło dzienne ale mimo to, gdy ich kontakt rozpoczęty przez stronę internetową dedykowaną wyłącznie prawnikom, pogłębia się, oboje dają się wciągnąć w te rozmowy, jednak bacznie pilnują aby nie powiedzieć za dużo.   Polubiłam głównych bohaterów praktycznie od pierwszych stron książki. Mają w sobie to wszystko co powinni mieć, aby czytelnik miał wrażenie, że są prawdziwi.   Do tego ten wątek erotyczny, gdy mimo wszelkich zgrzytów między nimi, nadal ich do siebie ciągnie i nie potrafią temu zaprzeczyć. Bajka.   A zakończenie? Totalne zaskoczenie dla mnie! Zmusza do tego aby od razu sięgnąć po drugi tom.   Polecam! To naprawdę ciekawa i wciągająca książka. 
9;Wciągnęła mnie od razu. Rezkin jest przemyślanym, świetnie skonstruowanym bohaterem. Jego deficyt emocjonalny jest lekko męczący, ale wytłumaczalny. Pozostałe postacie są charakterystyczne i dobrze nakreślone. Fabuła jest interesująca, wciągająca, styl i język bez zarzutu. Czekam na kolejne tomy z niecierpliwością. 
7;Miesiąc przed Bożym Narodzeniem rynek wydawniczy zalewają kolejne pozycje w świątecznym klimacie. Jedną z nich jest „Miłość na święta” autorstwa duetu piszącego pod pseudonimem Christina Lauren.  W "Miłości na święta" autorki skupiły się przede wszystkim na pokazaniu relacji między postaciami. Z tego względu w powieści jest wielu bohaterów. Chociaż to Mae jest narratorką tej historii i to ona wiedzie prym, to autorki zadbały o to, aby czytelnik mógł poznać również rodzinę i przyjaciół głównej bohaterki. Postarały się o to, aby byli to pozytywni, budzący sympatię bohaterowie. Za sprawą których nie brakuje błyskotliwych dialogów wypełnionych humorem.   Kolejnym plusem jest to, że w powieści brak zbędnych, przesadnie przedramatyzowanych wątków. Co prawda nie zabrakło cudów, które w odpowiednim momencie rozwiązują fabułę oraz schematów typowych dla romansu, ale dzięki świątecznej atmosferze szybko zapomina się o drobnych niedociągnięciach.  Motyw dnia świstaka często bywa niewykorzystany, a czytelnika nudzą powtarzane wydarzenia. Na szczęście w "Miłości na święta" udało się tego uniknąć. Chociaż Mae kilkukrotnie przeżywa ten sam dzień, to autorkom udało się za każdym razem dorzucić coś nowego. Pokazać to z trochę innej perspektywy. Niestety w pewnym momencie motyw cofania się w czasie zostaje trochę porzucony i skupiamy się wyłącznie na relacji Mae z Andrew. Powraca dopiero pod koniec i zostawia czytelnika z nutką niedosytu.   "Miłość na święta" to przyjemna historia, idealna na relaks podczas długich zimowych wieczorów. Świąteczna atmosfera, w której osadzona jest opowieść o Mae sprawdzi się szczególnie przed bożonarodzeniowym czasem. Lekki styl, którym posługują się autorki sprawia, że książkę czyta się błyskawicznie. 
7;Jest to literacka interpretacja życia autorki obejmująca półtora roku pandemii oraz reminiscencje z innego życia. Grzegorzewska opisuje traumy ofiary przemocy, przeżycia imigrantki, matki, biednej, szaleńczo zakochanej pisarki. Książka ekshibicjonistyczna, wielowymiarowa. Przełamywanie niejednego tabu zdecydowanie wymagało pozbycia się wstydu. Sporo w tym życiu własnych wyborów i stąd z całą mocą narzuca się niejedno pytanie dlaczego? Np. dlaczego wyprowadzka z dzieckiem ze spokojnej i pięknej Wyspy Wight w nieznane, niepewne, niebezpieczne....? Relacja inkrustowana poetyckimi akcentami. Mocne, niejednoznaczne, wkurzające.... 
8;Przyjemna historia, idealna, kiedy ma się gorszy dzień. Jeśli ktoś szuka książki, gdzie nie ma wielkich dramatów, to ta sprawdzi się świetnie. 
7;Bardzo rzeczowa książka, nie znajdzie się tam wiele informacji o konkretnych bóstwach, ale za to dużo miejsca jest poświęconych życiu religijnemu, wierze ludowej i znaleziskom archeologicznym 
3;W książce pojawiło się kilka ciekawych informacji, ale krótka forma nie pozwalała na dostateczne rozwinięcie tematu. Wiedza bardzo ogólna, trudno mi określić odbiorcę tej książki - czy ktoś, kto poszukuje takich informacji, zadowoli się krótką notką? 
7;Kolejna książka z serii "Jeżycjada" raczej niczym nie ustępuje poprzednim. Poznajemy Żabę, siostrę Fryderyka, a także dowiadujemy się więcej o jego związku z Różą. Czyta się szybko i miło. Myślę, że ta seria jest ponadczasowa, zachęci i dzieci, jak i dorosłych. Jednakże ostatnia, dwie strony, zasmuciły mnie w duchu, nie będę spojlerować, ale może są tu osoby, których przemyślenia Mili również głęboko zastanowiły. 
10;,, Często my, kobiety, jesteśmy niedoceniane przez nasze środowisko, które widzi w nas głupie blondynki z wielkimi biustami i pustką w głowie. Wykorzystaj to! Bądź głupią modelką w oczach innych. Działaj za ich plecami”.  Witajcie kochani. Dziś przychodzę do Was z recenzja książki ,,Kochanek bez twarzy” autorstwa Anny Koliber.  Anima jest rozpieszczoną córką hiszpańskiego fotografa. Żyje w bogactwie i ma wszystko na wyciągnięcie ręki. Jest modelką oraz influencerką . Jest bardzo popularna na Instagramie. Cały jej czas zajmują sesje zdjęciowe oraz wywiadu. Życie w blasku fleszy stopniowo zaczyna stawać się dla niej uciążliwe. Pewnego dnia podczas imprezy służbowej w klubie nocnym Olimp zostaje jej podana pigułka gwałtu. Z opresji ratuje ją Zefiryna. Nie ma pojęcia gdzie mieszka Anima, więc wywozi ją do swojego domku w lesie i tam ją pozostawia. Następnego dnia do domu Zefiryny na prośbę bohaterki przyjeżdża jej brat Eros- sławny tancerz. Ma za zadanie uwolnić Animę i pomóc jej powrócić do domu. Jednak coś sprawia, że mężczyzna ma opory. Mężczyzna jest dla niej niezwykłą zagadką, ponieważ początkowo nie widzi jego twarzy. Czy znajomość z tajemniczym mężczyzną ,,bez twarzy” się rozwinie? Czy Eros daruje Animie wolność? Czy między nimi zrodzi się uczucie? Przekonajcie się sami sięgając po ,,Kochanka bez twarzy”!  Wow! Naprawdę świetna książka! Pierwszy raz czytałam książkę, w której połączono mitologię ze współczesnością i nie ukrywam, że bardzo mi się to podobało! Znakomita fabuła i genialnie wykreowani bohaterowie! Niesamowite jest to jak płomienne emocje pojawiają się pomiędzy Erosem a Animą. Nie mają jednak pojęcia, że ich ścieżki już w przeszłości się skrzyżowały. Niestety los jest brutalny i na ich drodze do szczęścia pojawi się wiele przeciwności losu. Czy sobie poradzą? Czy uczucie wygra? Jak wielka jest siła miłości? Polecam ! Ta książka niesamowicie mnie wciągnęła, nie potrafiłam się od niej oderwać! Dziękuję autorce za zaufanie oraz egzemplarz do recenzji. A Wy kochani? Lubicie mitologię? 
10;Drugi tom historii Andrew i Aubrey za mną, ale to co się tam dzieje, nie raz sprawiło, że wstrzymywałam oddech albo z zachwytu albo ze smutku.   Andrew nadal pamięta o swoich demonach przeszłości. Zwłaszcza, że nagle bez żadnej zapowiedzi wraca jego żona i mu o wszystkim przypomina.   Nadal także pamięta o tym, że Aubrey go okłamała i choć stara się wyrzucić ją z głowy, nie potrafi tego zrobić. Między naszą dwójką ciągle iskrzy. Raz się zbliżają do siebie, raz oddalają ale w głębi serca wiedzą, że to co czują do siebie jest prawdziwe i nie da się tego zignorować.   Historia nabiera tempa. Ciągle jakieś nowe rzeczy wychodzą na jaw. Poznajemy więcej szczegółów z życia ich obojga, które tak naprawdę nie było usłane różami.   I bardzo mi się podoba, że historia jest skupiona tylko na jednym wątku głównych bohaterów, na tym co jest między nimi, co przeszli w przeszłości, jaka droga ich doprowadziła do tego miejsca, w którym się poznali, a nie tak, że w książce jest wiele wątków i nie wiadomo, który ważniejszy. Drugoplanowe postacie naprawdę nie zabierają zbyt wiele miejsca, co jest dla mnie na plus.   Świetnie się czyta. Szybko. Płynnie. Nie trzeba wracać ileś tam stron, aby zrozumieć co z czego się wzięło. Wszystko jest jasno opisane, prostym ale nie banalnym językiem.   Bardzo emocjonalna opowieść. Jestem nią zachwycona. A samo zakończenie tej części sprawiło mi trochę smutku i poczułam ogromne współczucie zarówno dla Aubrey jak i dla Andrew.  Polecam! 
10;"Teraz Ty" to kolejna poruszająca pozycja, która udowadnia, jak wielki wpływ ma wychowanie, miłość i poczucie bezpieczeństwa w domu na kształtowanie się osobowości. Nieodpowiednie traktowanie przez osoby najbliższe odbija się na psychice bardzo boleśnie. Zaniedbywane, krytykowane dziecko za wszystko się obwinia i staje się zakompleksionym dorosłym, który dba wyłącznie o innych i nie umie im się przeciwstawić, nawet jeśli z tego powodu cierpi. Staje się wtedy łatwym celem bezwzględnych osób, czasem nawet nie pojmuje, że stosowane wobec niego czyny są złe. Wyrwać się z takiej pułapki jest wyjątkowo ciężko, a jest ona konsekwencją zaniedbań bądź patologicznych zachowań rodziców, którzy są przecież dla dziecka całym światem.  Autorka pod postacią przejmujących opowieści przypomina, że każdy ma prawo do własnych potrzeb, nikt nie musi poddawać się woli innym. I choć przez wiele emocjonalnych zaburzeń, związanych z trudnym dzieciństwem, nauka zdrowego egoizmu jest wyjątkowa ciężka, to jednak sumienną i systematyczną pracą można osiągnąć wiele. Bardzo często chcąc zapewnić naszym dzieciom lepsze życie niż mieliśmy, popadamy w wyniszczającą sieć. Chcemy jak najlepiej, zapominając o sobie, w skutek czego frustracja i żal czają się głęboko pod skórą i tylko czekają, by wyjść na światło dzienne. Szczęśliwa mama, dbająca o siebie, jest w stanie zrozumieć swoją pociechę i zapewnić jej wszystko, co niezbędne, szczęśliwa, niezniewolona zazdrością kobieta daje szczęście partnerowi, jeśli nie zadbamy o siebie, nie będziemy potrafili zadbać o innych.   "Teraz Ty" jest niebywale wartościową, dotykającą duszy pozycją, która uczy, jak być dla siebie dobrym, pozwalając przy tym stać się zarówno lepszym rodzicem, jak i człowiekiem świadomym swej wartości. Jak nie zatracić się w powinnościach wobec innych i żyć w zgodzie ze sobą? Słowa nakreślone przez autorkę otulają niczym ciepły koc, dodają otuchy, nadziei, pomagają zmierzyć się z własnymi demonami. Dotykająca najczulszej struny, wypełniająca pustkę, działająca uspokajająco i terapeutycznie! Ta wyjątkowa pozycja pozwoli Ci poczuć prawdziwe szczęście i poprowadzić swoje życie w tym wymarzonym kierunku! Polecam! 
10;Rodzina jest i pozostanie najkorzystniejszym środowiskiem dla rozwoju i funkcjonowania dziecka, dlatego gdy zawodzi, konsekwencje bywają dramatyczne. Osoby z rodzin dysfunkcyjnych, nawet w dorosłości, mają poważne problemy w relacjach z innymi ludźmi, lecz także z samym sobą. Nie czują się bezpiecznie, wystarczająco dobrzy, często się obwiniają bądź pragną za wszelką cenę mieć kontrolę nad własnym życiem, którą muszą dostrzec też inni. Takie osoby są zdecydowanie bardziej podatne na wpadanie w różnego rodzaju nałogi. Nie mówimy tu tylko o zniewoleniu, jakim jest alkohol czy inne substancje psychoaktywne, ale o czynnościach, natręctwach, które choć utrudniają normalne funkcjonowanie, zdają się być czymś niemożliwym do zlikwidowania.   Dla osób często krytykowanych w rodzinnym domu, opinia społeczności jest wyznacznikiem wartości, dlatego popadają w pułapkę, pragnąc za wszelką cenę udowodnić swoją pracowitość i zaradność, nawet jeśli efektem będzie ogromne zmęczenie, brak czasu dla najbliższych, a w konsekwencji wyrzucenie na nich swoich negatywnych emocji. Pozornie, zdaje się im, że postępują tak jak należy, a w istocie pomału wykańczają siebie i swoich bliskich. Czy można się uwolnić z zagmatwanej sieci natręctw i nieprzyjemnych rytuałów i zacząć żyć naprawdę, doceniając każdą chwilę? Czy można odbudować samoocenę, którą doszczętnie zszargało nieodpowiednie wychowanie, zaniedbanie ze strony osób, które miały być największą ostoją?  "Najpierw głowa, później dom" to niebywale wartościowa, głęboka pozycja, która otwiera oczy, motywuje do zmian, udowadnia, że wiele problemów da się samodzielnie przepracować, a następnie ruszyć dalej. W książce znajdziemy wiele bezpośrednich pytań, które pomogą nam lepiej zrozumieć siebie, ustalić swoje priorytety oraz osiągnąć wewnętrzny spokój. Klaudia Tokarz-Laska tą wspaniałą książeczką zatrzęsła całym moim światem, przypomniała, co tak naprawdę jest dla mnie ważne i nauczyła, że nie warto postępować wbrew sobie, tylko dla tego, że tak zdaniem innych wypada. Szkoda energii na nerwy i żal! Polecam całym sercem! 
10;Książka „Oczami dziecka" to zbiór poruszających, jakże prawdziwych historii widzianych z perspektywy dziecka, zarówno tego najmłodszego, dopiero co urodzonego, jak i już dorosłego, związanego z rodzicami w najróżniejszych relacjach. Opowieści pozytywne, nasączone właściwymi postawami i pozytywnymi uczuciami, przeplatają się z bardzo podobnymi sytuacyjnie, ale zarazem skrajnie odmiennymi emocjonalnie. Szczerość i sugestywność dopełniona takim kontrastem sprawia, że historie trafiają wprost do serca, skłaniają do zadumy nad własną postawą, nakazują się zatrzymać i przyjrzeć, czy zawsze postępujemy odpowiednio, a raczej czy to, co nam zdaje się właściwe, jest odbierane przez dziecko w ten sam sposób.    Nawet nie podejrzewałam, że tak bardzo potrzebowałam tej przejmującej lektury. Powiedzieć, że zagrała na mojej najczulszej strunie to wciąż za mało. Chłonęłam ją jak gąbka, a wszelkie nakreślone emocje przeszywały mnie na wskroś. Świadomość, że wiele zawartych tu bolesnych historii dzieje się tuż obok nas, rozrywa serce na kawałki. Jak cierpi odrzucone dziecko? Co czuje malec wyśmiewany w szkole, który musi opiekować się pijaną matką i młodszym rodzeństwem? Jakie skutki przynosi zdawać się może zwykła krytyka od rodzica? Odpowiedzi są zatrważające, co gorsza książka uzmysławia, iż dziecko praktycznie nigdy nie dostrzega, iż to rodzic niewłaściwie postępuje, czuje wobec niego całkowite oddanie, a winą, która zostaje w sercu już na zawsze, obarcza siebie.  Książka dokładnie uzmysławia, jak wielki wpływ na cale życie ma nasze dzieciństwo. To, czym malec nasiąknie w domu rodzinnym, pozostaje w nim na zawsze, kształtuje jego samoocenę, osobowość, nastawienie do ludzi. Więź z matką jest czymś najważniejszym, to ona tworzy człowieka, jego system wartości i postrzeganie siebie. Czasem, nieświadomie popełniając pozornie błahe błędy, możemy całkowicie zrujnować samoocenę przyszłego dorosłego, który już nigdy nie będzie w stanie stworzyć właściwej relacji z drugą osobą.  „Oczami dziecka" jest książką, którą bardzo ciężko zrecenzować, gdyż pod postacią niewielkiej objętościowo pozycji, skrywa się lawina przeszywających emocji, życiowych lekcji i treści rozbudzających dawne, mroczne demony przeszłości, jakie uzmysławiają nam, dlaczego popełniamy błędy naszych rodziców i powielamy to, co nas w dzieciństwie bolało najmocniej. Wzruszająca do łez, nadzwyczaj refleksyjna, przeszywająca na wskroś! To książka, którą powinien poznać absolutnie każdy rodzic, lecz także osoby, które choć już są dorosłe, wciąż nie potrafią uporać się z bolesną przeszłością zakotwiczoną w domu rodzinnym. Ta niesamowita pozycja pozostanie w moim sercu już na zawsze i jestem pewna, że będę do niej często wracać, zwłaszcza w kryzysowych momentach, gdy wyczuję, że nerwy zaślepiają i ściągają mnie z właściwej ścieżki wychowawczej, po której pragnę kroczyć wraz z moimi dziećmi. Polecam całym sercem! 
5;Od roku nie wiem co naprawdę sądzę o tej książce, dlatego ocena dokładnie w środku. Były w niej chwile, kiedy nie mogłem się oderwać z zachwytu, i takie, kiedy chciałem nią rzucić o ścianę. Takie, kiedy z niedowierzaniem przecierałem oczy na oryginalność pomysłów autora, a potem myślałem, że to tylko kwestia egzotyki i reagowałem na kolejne pomysły mniej entuzjastycznie. I takie momenty, kiedy przysypiałem. Na pewno rzecz warta przeczytania, choćby po to, żeby poznać fantastykę wywodzącą się z innego kręgu kulturowego niż ten, do którego przywykliśmy, al e nie jest to książka, której lekturę wspominałbym naprawdę z przyjemnością. 
7;Ciekawa pozycja dla tych, którzy albo chcą nauczyć się grać, albo coś już trochę pograli, lecz nigdy nie ułożyli sobie dotychczasowych doświadczeń w głowie.  Autor opowiada o pokerze w sposób holistyczny, zagłębiając się zarówno w absolutne podstawy (typy graczy, odds and outs), psychologiczne niuanse (tilt, rush), jak i w rzeczy poboczne, które mogą zrobić różnicę przy stole (np. wpływ używek na umysł grającego). Widać, że karty to jego pasja, lecz jednocześnie z pozycji bije dużo pokory - co kilkanaście stron Meinert przypomina, że sztuką w pokerze jest nie tyle wygrywanie, co chłodna głowa, bo to dzięki tej ostatniej nie obudzimy się któregoś dnia w samych skarpetkach na dnie rowu wypełnionego wódką i strzykawkami. A spasowanie / odpuszczenie w odpowiednim momencie jest równie cenne, co zgarnięcie puli i powinno przynosić taką samą satysfakcję - jesteśmy ludźmi, więc każdy triumf nad emocjami jest wygranym rozdaniem pomiędzy nami, a naszą naturą. 
7;140/2021   Moja 5 książka autorki i czekam ma kolejne. Całkiem niezła historia. Polecam. 
7;Muszę przyznać ze na początku trochę czułam się przytłoczona. Zostajemy wrzuceni na tzw. Głęboka wodę i w sam środek akcji. W końcu fabuła mnie pochłonęła.  Ainika to miasto gdzie ludzie żyją w miarę normalnie w porównaniu do reszty kraju. Władza jednak i po to miasteczko wyciąga łapy i wysyła Marikę Siewczynię Sprawiedliwości. Wraz z jej przybycim pojawia się bluszcz i horda golemów. Czy uda się umknąć przed mackami władzy?  Autorka stworzyła ciekawy świat, chodź przerażający.  Bez zbędnych opisów i dłużyzn. Inwigilacja, zastraszanie, walka o wolność. Bohaterowie: wyraziście, z wewnętrznymi rozterkami, bardzo prawdziwi. Jest tu również romans i to jedyny wątek który mi się średnio podobał. Więcej wam nie napisze aby nie zdradzić za dużo.  Moje pierwsze spotkanie z autorką uważam za udane i myślę, ze nie jest ostatnie. 
9;Nie zapomnisz o tym, co ci zrobiłem   Cassie to główna bohaterka książki.  Jest matką praktycznie dorosłej córki. Wychowuję ją sama ponieważ ojca dziewczyny sama tak naprawdę nie zna. Kilkanaście lat temu przeżyła bardzo upojną noc której efektem była ciąża.  Teraz mając prawie 40 lat postanawia zacząć życie od nowa. Zaczyna od przeprowadzki do Berlina.  Tam pewnego dnia bardzo zamyślona idzie i nie zwraca na nic uwagi. Wtedy prawie wepchnęła nieznajomego mężczyznę pod pociąg.  Jeszcze nieświadoma ze te wydarzenie zmieni jej życie.  Idąc niedługo po tym na rozmowę o pracę spotyka tam mężczyznę którego prawie pozbawiła życia . Zrezygnowana chce juz sobie odpuścić ale dostaje telefon z informacją ze zostala przyjęta.  Dostaje również od niego bardzo dziwna propozycję.  Bez owijania w bawełnę chodzi mi o seks. Oburzona kobieta odmawia jednak bardzo podoba jej się pracodawca.  Do tego wyjazd na weekend integracyjny z firmy moze dużo zmienić. Jak myślicie czy kobieta złamie dane sobie samej obietnice? 
8;Powieściopisarka Riley od dawna nie obchodzi już tradycyjnie Świąt, woli w tym czasie wygrzewać się na Hawajach. Zrządzenie losu sprawia jednak, a właściwie nakazuje jej tak wydawca, że musi zmierzyć się z napisaniem świątecznej powieści. Jako autorka romansów nieco ostatnio zawaliła, czytelnicy uznali bowiem, że w jej ostatniej książce brakuje miłości. Jedynym ratunkiem okazuje się bożonarodzeniowa powieść. To jednak nie jest jedyne zmartwienie Riley. Kobieta musi wystąpić w telewizyjnym talk shaw i opowiedzieć tam o swojej powieści. Zapytana o inspirację, opowiada o swojej wielkiej miłości, co błędnie interpretuje jej trzech byłych partnerów, sądząc, że chodzi właśnie o niego. Każdy z nich chce ją odzyskać i każdy wyrusza za kobietą do górskiego pensjonatu, gdzie Riley ma promować swoją książkę. Żaden nie ma zamiaru przebierać w środkach. Co z tego wyniknie?  Uwielbiam komedie romantyczne, szczególnie te w świątecznym klimacie i ta książka była jedną z lepszych powieści z tego gatunku, jakie miałam okazję czytać. Autorka po mistrzowsku wprowadza czytelnika w świąteczny klimat. Opisuje w swojej powieści wiele przedświątecznych tradycji, które przywodzą na myśl wszystko to, czego większość z nas mogła doświadczyć w rodzinnym domu. Tworzy ciepły, rodzinny nastrój, który otula serce i pozwala zanurzyć się we wspomnieniach. Książka jest zabawna, przez co wywołuje szeroki uśmiech na twarzy, który utrzymuje się na niej jeszcze przez długi czas. Nic dziwnego w sumie, w końcu jest to komedia romantyczna. Momentami jednak wzrusza i skłania do refleksji nad tym, co w życiu jest najważniejsze. Zwraca też uwagę na fakt, że nie dla każdego jest to cudowny, wypełniony świąteczną magią czas. Często zostaje on z tej magii odarty przez osoby nam najbliższe. Często są to kłótnie, ludzkie dramaty, napięcie i stres. Ciężko wtedy odczuwać radość z nadchodzących Świąt. Cieszę się, że i ten aspekt pojawił się w książce, bo po pierwsze nie jest przesłodzona, po drugie, ktoś może mieć właśnie takie wspomnienia z tego okresu i może go ta powieść nieco podnieść na duchu.  Riley jest trochę jak Grinch, który nienawidzi Świąt Bożego Narodzenia. Dość sporym wyzwaniem jest dla niej już samo napisanie świątecznej powieści, a co dopiero cały bałagan, który pojawia się w wyniku nieprzemyślanej uwagi wypowiedzianej przez nią na wizji. Wyjazd do górskiego pensjonatu, gdzieś w zaśnieżonych górach, na uboczu, w miejscu przesyconym świątecznym klimatem doprowadza ją niemal do szału. Zawsze próbowała trzymać się od tego z daleka, a tu proszę.. Nic, tylko się pochlastać. Seria niefortunnych zdarzeń, które w konsekwencji jej niewyparzonego języka mają miejsce, sprawia, że Riley zaczyna trochę inaczej patrzeć na Święta i wszystko, co z nimi związane. Nigdy nie sądziła, że ten okres może być taki piękny, że przyniesie jej tak dużo radości i okaże się tak wyjątkowym, magicznym czasem. Nie zabraknie na tym odludziu romantycznych kolacji, świątecznych randek, dziecięcych zabaw na śniegu i nie zabraknie miłości. Kiedy Riley zajrzy w głąb własnego serca, okaże się, że miłość już tam na nią czeka. Czy w jej życiu będzie miejsce na szczęśliwe gwiazdkowe zakończenie? O tym musicie przekonać się już sami, sięgając po tę urokliwą powieść.  Książka „I żyli długo i… świątecznie” pokazuje, że prawdziwa magia dzieje się, kiedy z życzliwością, otwartością i ciekawością zajrzymy w głąb naszych serc. Dopiero wtedy dzieją się prawdziwe cuda. Święta, ze względu na wyjątkowy klimat, są w stanie wiele ułatwić, ale i tak najwięcej zależy od nas. Warto po tę powieść sięgnąć, dlatego ją Wam gorąco i świątecznie polecam. 
10;Książka jest o prawdziwej miłości. Napisana jest pięknie, poetycko i nostalgicznie. Ujęła mnie melancholia i słodycz - słodycz jak miód płynąca. Przeczytałam książkę w jeden wieczór. Wylałam może łez! Daje 10! Piękna opowieść!! 
7;Historia dla nas dla kobiet Tatiana jest w moim wieku, fajnie czytać o swojej rówieśniczce kurde tylko ze ja mam corka i syna a ją zdominowali mężczyźni i przez to to wszystko, doatego tak jej w życiu sie potoczylo, brak wspracia chociaż Daria przyjaciola jest. Fajna przygoda na 1 wieczór na poprawę humoru 
3;Nie czuję tej historii, nie czuję chemii między bohaterami. Nie czuję nic. Próbuje już czytać to 5 dzień.  Szkoda, bo kocham hokeistów. 
7;Kontynuacja książki 1793. Cardell zostaje poproszony o wyjaśnienie okoliczności śmierci młodej kobiety. Zginęła w swoją noc poślubną. Początkowo zasugerowano rodzinie, że Linnea została pogryziona przez wilki. Ostatecznie uznano winnym młodego szlachcica, a on sam trafią do szpitala dla umysłowo chorych. Cardella odnajduje młodszy z braci Winge, Emil. Strażnik wciąga Emila do próby wyjaśnienia morderstwa. Pojawia się również Anna Stina. W trakcie dochodzenia Cardell i Winge poznają historię młodego Erika, jego miłości do Linnei, znajomości z Cetonem, człowiekiem, który odegra ważną rolę w życiu młodego człowieka i przyczyni się do jego upadku. Obraz Sztokholmu, rozgrywek na dworze, biedy, brudu i niesprawiedliwości. 
8;Bardzo mi się ta książka podobała, polecam, bo jest ciekawy wątek, niezwykłe zakończenie, i niezły humor. Gorąco polecam! 
8;Seria Kafira ze Sztylcem jest przynajmniej tak dobra jak szpiegowskie książki Severskiego. Fajnie opisane przekręty służb, jak działają w zestawie z polityką, teczki, haki, rosyjskie służby. Oby nie trzeba było czekać na kontynuację rok czasu. 
8;Na początku lektury, mam wrażenie, że autor jest trochę arogancki i pyszny. Ale po przeczytaniu całości książki, myślę, że można znaleźć w niej kilka cennych rad :) warto przeczytać! 
10;Ta książka rzeczywiście może uratować życie. Szkoda tylko, że powstała tak późno... 
10;jak każda książka Bishop jest super, uwielbiam styl pisania tej autorki 
9;"Miej serce otwarte, bo w święta wszystko jest możliwe."  Riley jest pisarką, a w ramach rozwijania swojej kariery ma udzielić wywiadu w telewizyjnym talk-show. Niestety rozmowa nie przebiega po jej myśli i Riley wpada w panikę wspominając o swojej rzekomej wielkiej miłości. W celu dalszego promowania nowej powieści wyjeżdża do Kolorado, aby w zimowym pensjonacie poprowadzić obóz świąteczny. Jednak nic nie idzie po jej myśli, gdy jej trzej byli partnerzy również tam zawitają licząc, że każdy z nich jest tym wybranym, o którym wspomniała w wywiadzie. Właścicielem pensjonatu jest Luke, mężczyzna który potrafi pięknie kultywować tradycję i radować się ze wszystkiego. Czy w tym świątecznym zamieszaniu serce Riley odnajdzie właściwy tor?  "I żyli długo i... świątecznie" to najnowsza powieść Karen Schaler, scenarzystki "Świątecznego księcia". W zeszłym roku również w listopadzie miałam przyjemność zapoznać się z "Pierwszą taką gwiazdką" spod pióra autorki i już wtedy pokochałam ją całym sercem. Teraz wręcz z niecierpliwością czekałam na swój egzemplarz tej nowej powieści i zdecydowanie się nie zawiodłam. Karen Schaler w niezwykle subtelny sposób przedstawia miłosne historie na tle bożonarodzeniowej wrzawy. Tym razem możemy zastanowić się nad tym, czy warto powracać do dawnych relacji i jak otworzyć się na nowe uczucie, kiedy gdzieś w głębi nadal tlą się te wcześniejsze. Autorka prezentuje tutaj naprawdę przepiękną historię, z głębszym i poważniejszym dnem jakim są przeżycia poszczególnych bohaterów. Idealnie splata ich losy ze sobą tworząc poruszającą całość. Przy tej książce nie sposób się nie wzruszyć, zwłaszcza, gdy wczujemy się w jej klimat. Jestem po prostu zauroczona, ta wręcz magiczna treść roznosi zapach cynamonowych ślimaczków i gorącej czekolady. Rozkoszna przygoda z "I żyli długo i... świątecznie" w moim przypadku dobiegła końca, ale może Twoja właśnie się rozpoczyna? ☃️ 
7;Skrząca się humorem i błyskotliwymi dialogami tragikomedia o perypetiach 60 kilkuletniej wdowy po bogatym bankierze, która popadła w bankructwo. Chcąc uniknąć skandalu towarzyskiego wyjeżdża z synem, nieudacznikiem życiowym do Paryża zatrzymując się w apartamencie przyjaciółki. Towarzyszy im kot Mały Frank, będący wcieleniem zmarłego męża.  Książka została zekranizowana według scenariusza samego autora i z doborową obsadą aktorską, m.in. Michelle Pfeiffer.  Lektura w sam raz na chandrę i poprawę humoru, która niesie jednocześnie wiele subtelnych przesłań dotyczących ulotności bogactwa, trwałości więzi przyjaźni czy kreowania wizerunku w towarzystwie wyższych sfer. 
6;Mimo grubości dobrze i szybko się czyta. Również nie są bez znaczenia głowni bohaterowie ich relacje fajne czasem smieszne dialogi i lekki ton książki mimo kryminalnych spraw 
10;Dotyk Mazur   Jest to juz trzecia część mazurskiej serii Małgorzaty Manelskiej. Resztę mam nadzieję juz znacie bo przy czytaniu tej to raczej konieczne,  ale jak nie to bardzo zachęcam do czytania i mogę zapewnić ze się nie zawiedziecie.  Tu jednak możemy postawić się na miejscu bohaterki ponieważ "Dotyk Mazur" jest pisany z jej perspektywie.  Pozwala nam to skupić się na Kasi i poznać ją jeszcze lepiej. Dziewczyna mieszka jeszcze z matką która jest nam dobrze znana, Gertrudą.  Przygotowuje się do matury a w przyszłości chce zostac nauczycielką  wydawać się może, że wszystko jest w porządku.  Jednak mimo wielu znajomych, prawdziwych przyjaciół A nawet podkochującym się w niej chłopaku, odczuwa ona niedosyt i pragnie w życia czegoś więcej.  Marzą jej się prawdzie przygody czy niezapomniane podróże gdzieś daleko w "wielkim świecie".  Do tego jednak niezbędne są pieniądze których nie ma. Nie tylko jej rodzina, ale wszyscy wokół gdyż są to czasy peerelowskie.  Marzeniem Kasi jest pomóc mamie która ledwo, ale daje sobie radę.  Czas leci spokojnie i nic takiego w ich życiu się nie dzieje  Gdy pewnego dnia wszystko się zmienia. Jedna wycieczka, wielkie miasto, nowi ludzie Czy to znak dla dziewczyny?  Jak wam się wydaje   W życiu Kasi pojawi się wiele decyzji do nagłego podjęcia. Jak wiadomo te są najgorsze i niosą za sobą wiele ryzyka.  Jesteście ciekawi zakończenia? Zapraszam i zachęcam do czytania.  Nie zawiodłam się na autorce jak i na innych częściach tej serii. Z niecierpliwością czekam na więcej.  Juz chyba o tym wspominałam ale te książki mają w sobie coś innego co je mocno wyróżnia.  Cała seria jest genialna serio  I kolejna moja duma od cudownej autorki ❤️ 
7;Dobry kryminał, wartka akcja. Czytało mi się z przyjemnością. Nie mogłam doczeka się kolejnego rozdziału. Polecam. 
8;Większość dzieci ma swoją ukochana przytulankę, zabawkę, która czasami jest najważniejsza na świecie, wysłuchuje wszystkich ich dziecięcych problemów, skarg (tych na rodziców również), wspiera swoim ciepłem, milczeniem, miękkością... Najlepszy przyjaciel dziecka.  A co się dzieje gdy przyjaciel ginie lub gubi się? Rodzice znają te sytuacje, nie są one czymś niezwykłym. Dzieciaki gubią zabawki w piaskownicy, w domu, wtedy szukamy ich z zapałem, wywalamy wszystkie rzeczy z kosza na pranie, szukamy w lodówce... Szukamy bo wiemy, że dla nas to tylko zabawka, dla dziecka natomiast to cały świat.  Ale gdyby tak ukochana przytulanka zaginęła na zawsze? To właśnie przytrafia się Jackowi, DP brutalnie zostaje mu odebrany. Ale Jack nie poddaje się i wyrusza w pełna przygód podróż po nieznanych krainach, odkrywamy z nim Zawieruszone, Pustkowi zapomnianych czy Wyspę Ukochanych.  Ta niezwykła podróż daje nam rodzicom możliwość trochę inaczej spojrzeć na miłość dziecka do pluszaków.  Czytałam te książkę na głos moim dzieciakom i bardzo cieszę się,że przechodziliśmy to razem, dla nich emocjonalnie to był rollercoster, od śmiechu przez łzy, od zrozumienia przez złość, znowu do łez wzruszenia. Ukochane pluszaki nagle znowu stały się ważne, znowu były potrzebne, znowu wspierały ich.  W tę wyjątkowa noc w roku, gdy wszystko wydaje się być możliwe, Gwiazdkowy Prosiaczek i Jack nie tylko przed dziećmi odkryją nowe światy. 
8;Niezwykła książka, inna niż wszystkie. Ciekawy styl opowiadania, dialogi jedyne w swoim rodzaju. Miejsce, w którym rozgrywa się powieść jest jakby z innego świata, a na pewno niecodzienne, inne, dużo tu zimy, chłodu, morza. Bohaterowie mają niezwykle bliski związek z przyrodą, od niej zależy ich życie. Raz jest to miejsce niemal rajskie, kiedy indziej bardzo nieprzyjazne i trudne. Niemal wszystkiego uczą się sami, samych siebie przede wszystkim, tego kim są, jacy są, na czym polegają relacje, jakie siły kierują człowiekiem. Nic nie jest oczywiste. Udany obraz odkrywania siebie i własnej tożsamości bez uprzedniej wiedzy i pomocy z zewnątrz. Warto przeczytać. 
9;Napiszę krótko: Piękna historia, styl Rowling, jej lekkie pióro i kolejny fantastyczny świat jaki stworzyla w swojej głowie, są dla mnie pięknym prezentem na te święta. Historia jest wartka, a te uniwersalne wartości, jakie autorka ponownie chce nam przekazać niezywkle mnie wzruszyły. Za kilka lat na pewno przeczytam tę historię moim chlopcom i juz widzę ich zachwycone miny i roziskrzone oczy. 
10;Wybitna, wciąż aktualna. Przytłaczająca wizja dystopijnego świata pozwala docenić wolności jakimi cieszymy się na co dzień , a jednocześnie przestrzega przed konsekwencjami braku samodzielnego myślenia. 
10;O "radioaktywnej" Marii i nie tylko...  Każdy kiedyś był dzieckiem, ale czy każdy ma szansę zostać sławnym człowiekiem... Z tej książki można się dowiedzieć, jakie zainteresowania od najmłodszych lat przejawiali i czym się bawili, m.in.: Maria Skłodowska-Curie, Leonardo da Vinci, Jane Austen, Albert Einstein, Wolfgang Amadeusz Mozart. Świetna lektura, która zachęca do tego, by się bawić!  Muszę przyznać, że Wydawnictwo Adamada bardzo dba o swoich młodych czytelników i to pod względem różnorodności tematyki, jak i pomysłowości formy publikacji. Tym razem otwierając książkę na dwóch kolejnych stronach mamy bardzo sympatyczne ilustracje, na których znajdują się znane światu osobistości w wersji kilkulatków, bawiących się swoimi ulubionymi zabawkami i beztrosko zdawałoby się zmierzających do osiągnięcia ważnych odkryć i dokonań. Żeby było ciekawiej, nie dostajemy gotowego rozwiązania, kim jest dana postać. Najwięcej frajdy moim zdaniem sprawia właśnie ta zagadkowa forma, która pozwala najpierw poznać zainteresowania bohatera i ciekawostki na jego temat. Jak już przeczytamy wszystkie informacje o konkretnej osobie/osobach, przychodzi czas na sprawdzenie swoich typów poprzez... odsłonięcie skrzydełek (!), których jest w sumie 22. Przyznaję szczerze, że nie okazałam się mistrzem w rozpoznawaniu sławnych osobistości. Tym bardziej doceniam tę pozycję, bo nic mnie tak nie cieszy jak zdobywanie nowych, niezwykle interesujących informacji.  Zgodnie z kategorią znalezioną na stronie wydawnictwa książka jest skierowana do dzieci 6-8-letnich. Uważam jednak, że starsi uczniowie szkoły podstawowej również mogliby z niej korzystać, a przekonałam się o tym jak zaczepnie spytałam córki o to czy wie, komu zawdzięczamy możliwość oglądania filmów. Okazało się, że znała odpowiedź nie tylko to pytanie, ale znała również innych bohaterów "Dzieciństwa sławnych ludzi". Nie wiedziała za to, czym się oni bawili, gdy jeszcze nie byli znani. Uważam, że ta książka mogłaby być ciekawym urozmaiceniem lekcji chociażby poprzez wprowadzenie na początku zajęć zagadki (fragmentu książki) dotyczącej wybranej osoby i z tego powodu polecam publikację nauczycielom, którzy poszukują inspiracji i lubią urozmaicenia.  Książka jest naprawdę warta uwagi, ponieważ w przystępny, humorystyczny sposób przybliża nam wiele ciekawych faktów, które mogą się przydać w wielu codziennych sytuacjach.  A Wy wiecie, który uczony, zgodnie z głoszona legendą, dokonał swojego wielkiego odkrycia podczas kąpieli?  
9;Bardzo polecam. Zabierałam się do przeczytania, zawsze było w kolejce "następna" i żałuję że dopiero najnowsza ekranizacja zmobilizowała mnie do przeczytania przed oglądnięciem filmu. Książka mnie nie zawiodła, wiadomo że ekranizacje są tworzone na podstawie tych najlepszych powiesci. Jak we wcześniejszych komentarzach, jest to pozycja must-read! 
4;Miałam kilka miłych chwil. Trafiłam też na gorzkie ziarna. Nie wiem, czy wpisuję się w opinię większości czytelników, czy to kwestia niskiego progu odczuwania spoilera, ale naprawdę nie oczekuję tutaj streszczeń lub szczegółowych omówień. Niechże coś zostanie na kontakt z książką. Skutecznie zachęciło mnie to do wykreślenia paru pozycji z krótkiej listy lektur. Poczekam, aż mój Alzheimer odprawi swoje voodoo.  I wisienka na torcie. Dwustronicowe zdjęcie podpisane „Eve przy partyjce szachów z Marcelem Duchampem”, na którym nie ma ani Eve Babitz, ani tym bardziej Marcela Duchampa. Jak można sprawdzić na serwisie gettyimages, skąd zapewne pochodzi, jest to odtworzenie słynnego pierwowzoru. Nie jest to pomyłka obalająca świat z posad, skoro jednak potykamy się na pyle to w co tu wierzyć. 
10;"HITLER. UPADEK ZŁA 1939-1945" VOLKER ULLRICH  Najlepsza biografia o Hitlerze jaką czytałam.  Absolutnie nie zniechęca swą objętością to opasłe tomisko.  Ta książka to dzieło naukowe i historyczne, a przy tym fascynująca lektura.  Dzieło bo ujęcie drobiazgowych wydarzeń i połączenie ich w czytelną i absorbującą opowieść o tamtych czasach to zadanie tytaniczne. Książkę czyta się znakomicie.  Opowieść o Adolfie Hitlerze to relacje jego zapisów, ale i ludzi, którzy byli uczestnikami i świadkami tamtych dramatycznych lat. Wszystko jest poukładane z licznymi przypisami, datami, nazwiskami i miejscami. Dyplomaci, intrygi, kłamstwa, przyjęcia, pakty, rozdzieranie świata – najpierw w planach, a później w działaniach. Dzięki książce poznajemy Hitlera pełniej. Nie jest to tylko tyran, który bez przerwy wydziera się z mównicy waląc z wściekłością w pulpit. Wódz jest połączeniem wielu sprzecznych postaw – tyrana nie znoszącego sprzeciwu, polityka skłonnego do rozmowy i paktów, a nawet ustępstw, intryganta, ale i również miłośnika architektury i znawcy historii. Ba – bywa on nawet sentymentalny gdy odwiedza dawne pola bitew w których uczestniczył jako szeregowy żołnierz. Poznajemy też otoczenie – wiernych paladynów – Goebbelsa lub Himmlera, oddanych generałów, ale też i jego oponentów – tych jawnych i tych ukrytych.  Świat dyktatora nie był tak jednolity i jednoznacznie ukształtowany jak mogłoby się wydawać. Poznajemy ideologię i rasistowskie plany przekształcania świata w podziale na Panów i podludzi. Hitler wpada we wściekłość, by za chwilę zanurzyć się w depresyjne milczenie i zwątpienie. Nic nie może być tylko czarno białe. Nawet gdy czytamy o niemieckim potworze, który podpalił świat i zabił miliony ludzi. Ta obszerna praca to obowiązkowa lektura dla każdego kto interesuje się historią, ale nie tylko. Historia magistra vitae est – historia jest nauczycielką życia. Bez ostrzeżeń historii będziemy powtarzać te same błędy.  Świetna lektura nie tylko dla historyków, ale dla każdego kto chce wiedzieć więcej.  ABSOLUTNIE POLECAM przeczytać.  Zapraszam WAS do siebie www.ostatniastrona.com.pl 
7;Nie znajdziecie tu bombardowania żartami, czy złośliwych prześmiewań trefnisia. Za to sporo autoironii z zaskakującymi kontrapunktami. I choć nie oszczędza ani siebie, ani rodziny, jest to humor czuły. Sedaris śmieje się nie z ludzi, a do ludzi. Klasa. 
7;Urocza manga o prześlicznej kresce. Chiwa Takanashi dorabia jako hostesa. Oblewa jednego z klientów drinkiem... i cóż. Wychodzi na to, że właśnie oblała swojego męża. Jest wesoło, jest dziwnie, jest ciekawie. Autorce udało się oddać w humorystyczny sposób młode małżeństwo, które dopiero musi się dotrzeć. Zdecydowanie, czekam na drugi tom, bo pierwszy mnie zaintrygował. Śliczna kreska, wesoła historia, którą pochłonęłam błyskawicznie... O tak, chcę więcej! Jak nie lubię obyczajowych mang, tak ta mnie pochłonęła. 
7;Bardzo mi się podobała. Historia wciąga, że chce się czytać dalej. 
9;Dawno żadna lektura nie sprawiła mi aż takiej przyjemności! Autorka potrafiła nie tylko sprawić, że błyskawicznie dajemy się wciągnąć w opowiadane historie, ale także - a to niestety rzadkie - momentalnie polubimy każdą kolejną postać, która pojawi się w rodu Koźlaczków na kartach tej książki. A to powoduje, że zabawne momenty są jeszcze śmieszniejsze, a te trzymające w napięciu jeszcze bardziej angażują. Niby książka udaje młodzieżówkę, ale równocześnie aż roi się do trafnych stwierdzeń i spostrzeżeń, w tym moje ulubione: "Zabawne, gdy tata mówił, że są religijni i konserwatywni, przez chwilę myślałam, że chodzi o ich zasady, wedle których muszą żyć. Zapomniałam, że dla takich jak oni to często oznacza raczej, że to inni mają żyć wedle ich zasad." Prawda, że trafne? 
9;Jaka to cieplutka książka. Polubiłam już wcześniej wszystkich bohaterów nawet Tsadkiela, ale miłość do nich się tylko pogłębia. Ubóstwiam postać Bazyla, szczególnie jak się go słucha. Ta przekochana wada zgryzu - mistrzostwo :) Wzruszające zakończenie. 
8;Miłość pod okiem trenera   Autorstwa Dominiki Smoleń  Główną bohaterką jest Julia. To cudowna dziewczyna o wspaniałym charakterze.  Ma jednak duże problemy z wagą. Ciężko jej zrzucić zbędne kilogramy.  Pragnie mieć piękną figurę, jak każda kobieta jednak nie jest przystosowana do sportowego trybu życia i odżywania.  Po namowach przyjaciółki daje jej zaciągnąć się na siłownię.  Tam trenerem jest Bartek Bardzo przystojny, wysportowany mężczyzna. Pierwszy raz Julki na siłowni nie poszedł jednak tak pięknie jakby chciała.  Traci ona przytomność na oczach wszystkich ćwiczących No i jego oczywiście.  Tu ogromny wpływ na życie bohaterki i rozwój akcji ma jej decyzja  Postanawia ona nie poddać się i pójść ponownie na siłownię.  Tak zaczyna się jej przygoda z ćwiczeniami  Jak sie okazuje Bartkowi chyba zaimponowała determinacja dziewczyny. On także chce jej pomóc i bierze ją pod swoje skrzydła. Czy Julka upiecze dwie pieczenie na jednym ogniu?  Czy uda jej sje wyjsc z nadwagi? Czy trener chce jej tylko w tym pomóc?  Historia nietypowa musze przyznać. Pierwszy raz się z taką spotkałam  Ale wbrew pozorom nie wyszło banalnie. Polecam szczególnie tym którzy szukają motywacji. 
8;,, Zdecydowany pocałunek, który złożył na jej ustach, wydawał się ożywczym tchnieniem, które poza tym, że ją rozbudziło spowodowało niewysłowiony ból pragnienia, żeby jak najszybciej znaleźć się w pełni władania tego mężczyzny. W jego dotyku nie było romantyzmu, lecz pierwotna prawda o tym, jak bardzo jej pożąda i jak bardzo znajduje się na skraju desperacji, by uzyskać spełnienie”.  Witajcie kochani. Dziś przychodzę do Was z recenzją książki ,,W służbie miłości” autorstwa Magdy Artomskiej – Białobrzeskiej.  Głównymi bohaterami powieści są Emilia i Maks. Ona jest bardzo dojrzałą kobietą i prowadzi spokojne poukładane życie. Jest pracoholiczką. On bardzo przystojny agent służb specjalnych. Oboje pracują w jednej firmie. Maks dodatkowo jest agentem.  Maks za wszelką cenę próbuje rozwikłać zagadkę przestępstw gospodarczych. W swoje działania wtajemnicza Emilię. Okazuje się, że wie ona więcej, niż jej się wydaje. Pewnego dnia okazuje się, że ta wiedza staje się dla niej niebezpieczna. Emilia staje się zagrożeniem dla grupy przestępczej. Z biegiem czasu pomiędzy Emilią a Maksem niespodziewanie rodzi się uczucie, które staje się dla nich zagrożeniem. Ich miłość zostaje wystawiona a próbę. Czy to przetrwają? Czy Maks rozwiąże zagadkę przestępstw z pomocą Emilii? Czy uda mu się ją ochronić przed niebezpieczeństwem? Przekonajcie się sami sięgając po ,,W służbie miłości”!  Bardzo podobała mi się ta powieść. Ciekawa fabuła i znakomicie wykreowani bohaterowie. Książka bardzo wciągająca. Gorące uczucie, intrygi, kłamstwa, zwroty akcji. Świetne połączenie. Jedynie wstęp do książki był dla mnie ciężki. Później historia bardzo mnie wciągnęła. Tutaj tak wiele się działo. Książka trzymała mnie w napięciu do samego końca. Bardzo ciekawa książka. Przyjemnie spędziłam z nią czas. Polecam! Dziękuję autorce oraz wydawnictwu BookEdit za zaufanie oraz egzemplarz do recenzji. 
6;Książka na miły wieczór, jako odskocznia, odrealniona, ale dała mi wiele uśmiechu i wspomnień o moim dawnym Wrocławiu. Dała mi wytchnienie po ciężkim i długim dniu w pracy. Nie wymagałam od niej bóg-wie-czego, i dostałam zgrabną opowiastkę dla dorosłych. Wiadomo, ma swoje wady, ma swoje minus, ale szczerze? Who cares? Miała bawić i bawiła. 
9;Prawda często bywa trudniejsza od kłamstwa, łatwiej jakoś w to drugie wierzyć niż zastanowić się czy nie mylimy się. Przyznanie się do błędu również nie jest łatwe, bo oznacz to, że nie mieliśmy racji i źle oceniliśmy sytuację. Czasem jedno i drugie idzie w parze, zwłaszcza jeśli przeszłość nauczyła nas, że zaufanie ludziom kończy się bólem.    Proszenie o pomoc nie zawsze przychodzi łatwo, czasem jednak nie można inaczej. Summer jakoś udawało się radzić samej przez lata, lecz w końcu musiała zrobić ten krok. Nie przypuszczała, że otworzy drzwi do tego, co doprowadziło ją do punktu w jakim teraz znalazła się. Podobno zawsze można postąpić inaczej, ale kiedy wychowuje się dziecko trzeba czasem pójść na kompromis, bo najbardziej liczy się ono. Jednak nie spodziewa się co ją czeka lub bardziej kto. Na pewno nie miała zamiaru spotykać ponownie mężczyznę, który zranił ją najmocniej. Teraz nie jest już tamtą dziewczyną, dorosła lub raczej musiała to zrobić bardzo szybko, wie z kim ma do czynienia, chociaż czy na pewno? Storm pamięta czas spędzony z Summer, on też wiele ma za sobą, już wtedy gdy się spotkali po raz pierwszy doświadczył dużo. Myśleli, że znają się dobrze, ale czy tak faktycznie było? Rozdzieliło to, co powinno połączyć, może jeszcze nie jest za późno by naprawić ich relacje? Zbyt wiele zostało powiedziane, naprawienie krzywd nie jest proste, zwłaszcza gdy wciąż unikają powiedzenia tego, co najważniejsze. Czy znajdą siłę by szczerze porozmawiać? Wybaczyć nie jest łatwo, tak samo jak i spróbować zaufać ponownie.    Kiedy przeszłość daje niezłą lekcją to nie sposób o niej zapomnieć, chociaż chce się tego jak mało czego. Bohaterowie najnowszej książki Anny Wolf pamiętają ją oraz to, co było jej wynikiem. Przedstawiając ich losy spleciono z sobą trudną przeszłość i skomplikowaną teraźniejszość, będącą wynikiem tego, co wcześniej miało miejsce i bieżących wydarzeń. Nie bez znaczenia są również osobowości postaci, którym daleko do łagodności, za to bardzo blisko do zapalczywości, tupetu i kierowania się dumą oraz honorem. Pisarka już na samym początku pokazuje, że ta historia na pewno nie będzie płynęła w spokojnym rytmie, raczej będzie to duża szybkość, która będzie narzucała podejmowanie szybkich decyzji oraz stawiania wiele na jedną kartę. Oczywiście nie można zapomnieć o uczuciach, bo to one odgrywają kluczową rolę, dyrygując wszystkim i przede wszystkim wyczuwalne zawsze, wprowadzające napięcie i zwroty w akcji, podnoszące temperaturę oraz odsłaniające skrywane oblicza bohaterów. Sylwetki tych ostatnich są mocno zarysowane, lecz nie wszystko od razu jest widoczne, kolejne elementy uzupełniają obraz ludzi, jakich bardzo łatwo oceniać, lecz z wydaniem osądu lepiej poczekać. Pozostaje jeszcze to, na co zawsze zwraca się uwagę czyli główne osoby opowieści, w tym przypadku od pierwszych stron gwarantują one ogromną dawkę uczuciowych perypetii, jakie towarzyszą im do samego końca. 
8;Książka bardzo mi się podobała, mam z autorem podobne zapatrywania na wiele spraw, może dlatego że obaj jesteśmy z tego samego rocznika. Ten dziennik podróży nie jest przeciążony informacjami encyklopedycznymi, dużo natomiast zawiera wrażeń z obecnej chwili (rok 2015 albo 2016) oraz refleksji nad obecną rzeczywistością, wynikającą jednak bardzo w tym regionie świata z bardzo niesprzyjających i totalnie skomplikowanych układów historycznych. Węgry są też niejako skontrastowane z Polską, autor Polski nie oszczędza, co może niejednego czytelnika zdenerwować, ale teraz taka moda, może pewnego dnia dojdzie w tych sprawach do jakiegoś uspokojenia. Książka jest, w porównaniu z podobymi reportażami np. Andrzeja Stasiuka, bardzo mało liryczna. choć smutek i zasmucenie są chyba jej zasadniczym tematem.  Mnie zachwycił język, jego energia, bogactwo słownictwa, spostrzegawczość. Jak pisano tą książkę? Czy wieczorami na gorąco po dniu spędzonym w samochodzie, czy też może na żywo nagrywano wrażenia a potem je redagowano i ujednolicano? Bo redagując wspomnienie łatwo można zatracić jego świeżość, a tu właśnie do tego nie doszło. 
7;Wojna i miłość   No musze przyznać że spodziewałam się trochę więcej bo już sam tytuł zaciekawia. Jednak jest wiele plusów ale też minusów.  Jesteśmy w Warszawie za czasów gdy ludzie tracą kontrolę nad tym co miało ułatwić im życie.  Dochodzi do wojny między maszynami a rasą ludzką.  W centralne budynki lecą pociski i niszczą wszystko co popadnie.  Trzeba uciekać  Spotyka się grupa ludzi różnego pochodzenia i różnych poglądów  Muszą się jakoś dogadać by uratować świat przed totalną zagładą maszyn. To trochę wydaje mi się "ostrzeżenie" co do dzisiejszych czasów. Kazdy wie jacy są teraz ludzie.  Historia nie jest banalna a wręcz przeciwnie  Z wykonaniem trochę gorzej. No i grubość książki tez jest przesadą tym bardziej że duzi rzeczy się powtarza, A można by tego uniknąć gdyby włożyć w to więcej zaangażowania.  Jak dla mnie potencjał jest. Liczy się jakoś nie ilość pamiętajcie 
8;"Wszystkie nasze chwile"  Opis od wydawnictwa:  Cztery noce, by znaleźć miłość. Rok, by zmienić wszystko.  Tucker: To było nasze ostatnie spotkanie. Całe lato spędziliśmy razem. Choć wiedziałem, że Suzanne tylko się mną bawiła, to jednak ciężko mi było pogodzić się z tym, że wyjeżdża na zawsze. I jeszcze mój ojciec. Dlaczego musiał wrócić akurat teraz? Impreza na zakończenie lata miała być odskocznią, a wszystko jeszcze bardziej skomplikowała. Skąd miałem wiedzieć, że będzie tam Erika? I że odtąd nie będę mógł przestać o niej myśleć?  Erika: Imprezy to ostatnie, na co miałam ochotę. Od tamtego strasznego lata, kiedy chciałam zapłakać się na śmierć, wolałam spędzać wieczory w towarzystwie książek i Marissy, mojej najlepszej przyjaciółki. Tym razem jednak dałam się wyciągnąć. Tucker miał być moją ostatnią szansą na pełny reset, nowy początek. Nie wpadłam tylko na to, że sama poczuję więcej, niż bym chciała. Recenzja:  Spodziewałam się kolejnej młodzieżówki jak każda inna a dostałam coś zupełnie innego! Dostałam romans z bardzo fajnymi bohaterami, w szczególności polubiłam Tuckera. Jest przeciwieństwem wszystkich bad boyów z innych książek. To nie romans, który jest cukierkowy i słodki. Słodko - gorzka historia, każdy z bohaterów ma swoje problemy. Nie jest tak kolorowo i pięknie jak by się mogło wydawać. Styl pisania jest fajny, nie można się oderwać! Wątek romantyczny jest delikatny i nie nachalny. Bardzo polecam jeśli lubicie new adult! 7 / 10 ⭐ 
8;Rewelacyjne są te kryminały. Trzymają w napięciu . 
10;Trzyma w napięciu do samego końca. Nie mogłam się oderwać. 
7;Świetna młodzieżówka, którą mimo ciężkich tematów dobrze się czyta. Naprawdę polecam. 
6;Czytałem wiele pozytywnych recenzji na temat tej książki, jako jednej z najlepszych pozycji na rynku jeśli chodzi o szeroko pojęty biznes. Nie wiem, czy to dlatego, że kilka książek podobnego typu już przeczytałem, ale szczerze mówiąc, nie dowiedziałem się wiele nowych rzeczy. Książkę czyta się dobrze, ale też nie ma rewelacji, są momenty, które po prostu nudzą (głównie w mojej ocenie są to rozdziały na temat mózgu, Nieskończonej Inteligencji). Książka reklamowana jest również jako "gamechanger", ale poza kilkoma ciekawymi frazami, nie biorę nic więcej. Chętnie wróce jednak do niej za kilka miesięcy/lat, by przeczytać jeszcze raz - a nuż wyciągnę z niej więcej. Solidne 6/10 
7;Ana jedzie w podróż służbową do Gruzji ,którą uważa za drugi dom. Trafia do szpitala gdzie pojawia się brązowooki Giorgi który ratuje jej życie. Poznaje też przystojnego Timara.  Oboje pełni tajemnic. Miłosne rozterki, czy uda się pogodzić z codziennością? 
10;Wspaniała książka o tym, co jest w życiu ważne. Według mnie nie tylko dla dzieci, ale również dla dorosłych. A może właśnie przede wszystkim dla dorosłych? 
9;Bardzo dobra pozycja, akcja ciągle się rozwija i zaspakaja ciekawość; postacie są klarowne , z charakterem , mega soczyste dialogi pełne humoru i gorący romans między wampirem , a dziewczyną po wypadku, bliskim spotkaniem z linią wysokiego napięcia. Mega , ciekawa i chce się więcej. 
7;bardzo fajna ciekawa przyjemna lektura przed świętami, gorąco polecam 
10;Saga nabiera tempa, zdecydowanie! Z każdym kolejnym rozdziałem, co raz ciężej się oderwać. Człowiek zarywa noce,ale warto,oj warto! 
9;Takiej książki potrzebowałam. Podniosła mnie na duchu, dzięki niej poczułam się lepiej.  Bardzo dobrze napisana, z ciekawą fabułą i dobrym zakończeniem. Polecam, szczególnie na te "gorsze dni". 
5;Tom trzeci cyklu Wiedźmy za mną. Jest to kolejna książka w moim repertuarze ostatnich dni, która nie wymaga myślenia. To lekki kryminał, który miał być zabawny, ale jak już kiedyś pisałam, że poczucie humoru autorki nie do końca współgra z moim.  Książka biegnie na początku powoli, często nawiązując do tomu pierwszego i znów pojawiają się aluzje do blogerów, autorów, zapominając, że bohaterki same są jego częścią. Autorka i jej książkowe wiedzmy, są pyskate i najlepsze w swoim rodzaju, a większość pozostałych to grafomanki i grafomani.  Jak już wspomniałam wyżej książka nie wymaga głębszego skupienia, początek spokojny, później mknie… Mamy tu zabójstwo i mega szybkie rozwiązanie całej sprawy, a czytelnik od razu wie kto zabił co odbiera całą zabawę czytania. Książki pani Kursy to taka sinusoida jedne lepsze inne gorsze, ta jest zdecydowanie jedną ze słabszych. 
8;Ja chcę krowę 🐄  I to nie byle jaką tylko taką, która poprawia humor i potrafi przywrócić uśmiech na twarzy a co kto mi zabroni 🤪 Chyba każdemu przydałaby się taka krowa no ewentualnie taka babcia, która swoimi pomysłami przebije nawet diabła 😂   Poznajcie Kornelię matkę, babcię a nawet prababcię, której zwariowane pomysły, cięty język i bezpośredniość sprawiają, że wszyscy, mimo iż często ich szokuje, kochają ją bezgranicznie. Zresztą nie ma się co tu dziwić bo jej się po prostu nie da nie lubić 🤷‍♀️ Tym razem Kornelia wymyślą sobie herb, którego to nie ma ale chciałaby żeby się znalazł i to najlepiej jeszcze przed jej śmiercią a uwierzcie mi wiek już ma słuszny. Ale poszukiwanie herbu ma swoje drugie dno, Kornelia chce ratować rozpadającą się rodzinę i pokazać im co tak na prawdę liczy się w życiu.   Noodla_books zachwalała to nie miałam zbytniego wyboru i po prostu musiałam złapać za "Drzewko szczęścia" i jak to z Anetą bywa, ona wie co dobre i co należy polecać. Przy książce bawiłam się rewelacyjnie, śmiałam się, martwiłam i przeżywałam rozterki razem z bohaterami, pokochałam Felicję i jeża Anaszpana 😂 a także wszystkich bohaterów po kolei (choć niezmiennie na prowadzenie wychodziła Kornelia).  Tak zwariowane i komiczne sytuacje (a było ich trochę) jakie serwuje nam Magda są według mnie bardzo potrzebne tym bardziej w obecnych czasach, które można opisać tylko jednym: WTF 😜   "Drzewko szczęścia" mimo mnóstwa śmiechu I komizmu jest niesamowicie ciepłą i pozytywną historią pokazującą co tak na prawdę się w życiu liczy, i że nie zawsze warto gonić za światem i marzeniami czasami wystarczy się zatrzymać aby odnaleźć to czego potrzebujemy.  Gorąco polecam a jak nie przeczytacie to strzeżcie się Korneli bo z nią nigdy nic jie wiadomo 🙃 
3;Nie, nie i jeszcze raz nie. Chyba fatalnie trafiłam, sięgając po tę książkę jako pierwszą na spotkanie z tym autorem. Słyszałam i czytałam wiele świetnych, entuzjastycznych opinii o T.A., ale ten zbiór opowiadań to jakaś tragedia. Po pierwsze - styl pisania jak wypracowania u piętnastolatka, po drugie - niby każda historia inna, a jednak wrażenie, że ciągle czytam to samo. Trzecie - zgrzyt w mózgu, gdy czytam o kobiecie z tytułem magistra farmacji... magisterka. Tragedia 
7;Ciężko wejść w ten świat, ale warto. I lepiej nie czytać niektórych "mądrych" opinii, one zniechęcają. 
7;Jedno z odtworzeń znanego greckiego mitu o ofierze z Ifigenii, według wielu porównywanej do biblijnej ofiary Izaaka. Przed wojną trojańską wieszcz Kalchas zapowiedział Agamemnonowi, że nie uda im się ruszyć w drogę, jeśli król nie poświęci Artemidzie swojej najstarszej córki Ifigenii. Mimo wielu wątpliwości Agamemnon posyła po córkę i jej matkę Klitajmestrę, kłamiąc, że dziewczyna ma zostać wydana za Achillesa.  ,,Ifigenia w Aulidzie" to trzecia przeczytana przeze mnie tragedia Eurypidesa po ,,Medei" i ,,Helenie". W tamtych sztukach bardzo podobało mi się to, że bohaterowie nie są ślepymi zabawkami w rękach przeznaczenia, walczą o swoje cele i robią rzeczy, które wynikają z ich własnych decyzji i procesów psychologicznych, a nie ,,bo Mojry tak chciały" (ktoś chyba nawet stwierdził, że Eurypides wyprzedził w ten sposób epokę). ,,Ifigenia" pod tym względem mnie trochę rozczarowała, bo tutaj zdecydowanie jest dużo więcej tej boskiej woli i przekonania o konieczności poddawania się jej, bohaterowie są też mniej wyraziści, bardziej archetypowi. Agamemnon mimo wzmianki o zgwałceniu swojej żony i wyzywaniu od najgorszych szwagierki jest tylko trochę mniej ,,pomnikowy" od naszego patriarchy Abrahama, a Ifigenia ze swoją ofiarnością i altruizmem z pewnością zostałaby kanonizowana, gdyby tylko urodziła się trochę później.  Sama tragedia natomiast jest bardzo sprawnie skonstruowana. Mimo że mit jest szeroko znany i sam w sobie zawiera krótki wycinek, to udało się go wypełnić różnymi rozterkami bohaterów, a nawet zwrotami akcji i wahaniami, co należy zrobić, czy wręcz próbami ocalenia Ifigenii. W swojej starożytnej otoczce zawiera też uniwersalne tematy - rozdarcie między osobistymi uczuciami a obowiązkiem, dojrzewanie do poświęcenia siebie dla dobra ogółu czy nawet rozdarcie między dwoma uczuciami (Menelaos wahający się, czy wybrać bratanicę czy żonę). Na mnie osobiście największe wrażenie zrobił nie próbujący udowodnić, że jest dobrym przywódcą Agamemnon czy szlachetna Ifigenia, ale Klitajmestra. Jest to postać, która najbardziej odchodzi od tego ustalonego porządku podporządkowania się przeznaczeniu. Za wszelką cenę chce ocalić córkę, nie akceptuje żadnych argumentów, żyje jedynie własnymi emocjami, i chociaż nie poczytamy tu jeszcze o jej krwawej zemście na mężu, to widać tu zaczątki uginania się pod ciężarem doznanych krzywd. Klitajmestra dowiadując się, że została oszukana i przyprowadziła własną córkę na śmierć, jest gotowa już skrzywdzić innych, by ocalić Ifigenię (w zamian proponuje poświęcić córkę Heleny,, Hermionę), a kolejny cios doznany ze strony męża przypomina jej o pierwszym, sprzed lat, gdy zamordował jej pierwszą rodzinę.  Ciężko mi powiedzieć, czy ten dramat i w ogóle tego typu literatura trafi jeszcze do ludzi, którzy nie siedzą mocno w temacie mitologii i nie szukają materiałów, nie porównują różnych wersji, ale dla mnie to było kolejne bardzo ciekawe spotkanie i możliwość dowiedzenia się czegoś więcej oraz obcowanie z tym rodzajem literatury, który jest dla mnie cudowny i wyjątkowy.   ,,Nie ma człowieka pod słońcem,  Co by nie spotkał się z końcem  Swej szczęśliwości.  Każdego raz coś zaboli — Ból wszędzie gości!" 
8;Naprawdę niezła! Niebanalna historia o małżeństwie które istnieje tylko w teorii i magii wigilijnego wieczoru. Historia wciąga, daje do myślenia, jest zaskakująca i zabawna. Polecam!!! 
10;Nikola budzi się w mieszkaniu, którego kompletnie nie zna. Powoli docierają do niej ostatnie wydarzenia. Alarm w firmie, Seweryn, Asthon i słowa "Alan żyje...". Kobieta nie chce w to uwierzyć. Po ucieczce wszystko dzieje się szybko. Nie wie, któremu z braci Parker może zaufać. Czy Nikola wybierze miłość i pożądanie? Komu powinna zaufać? Tego dowiecie się po przeczytaniu tej historii. "Niebezpieczny Trójkąt. Game Over" to już niestety ostatni tom o losach Parkerów. Chociaż cały czas mam nadzieję, że Kamila napiszę historię, która pokaże dalsze losy Nikoli i jednego z Parkerów, z gromadką dzieci. Ta historia wciąga już od samego początku i trzyma w napięciu do ostatnich stron. Poznamy tutaj bliżej losy trzeciego z braci, Asthona. Książka pełna intryg, tajemnic, chęci zemsty, ale również namiętności oraz pożądania. Kamila udowodniła, że każdy kolejny tom jest jeszcze lepszy od poprzedniego. Potrafi doskonale zbudować napięcie i zafundować istny rollercoaster emocji, od niepewności aż po szczęście. Tutaj nie jest się niczego pewnym, gdy myślałam, że pójdzie po mojej myśli, nagle autorka zrzuca bombę. Potrafi zaskoczyć czytelnika. Cała historia jest nieprzewidywalna i zaskakująca. Z czystym sumieniem mogę polecić Wam tę książkę, ale jeśli nie czytaliście wcześniejszych tomów, koniecznie przeczytajcie od pierwszego tomu. Moja kochana, chciałam Ci bardzo podziękować za możliwość patronowania przy tej serii, no i oczywiście widzimy się przy kolejnej Twojej książce. Pamiętaj, nigdy się nie poddawaj, pisz i nie przestawaj. 
8;Lekka, przyjemna i momentami zaskakująca lektura (informacje na temat niespodziewanych zastosowań hipnozy - jeśli je nie czytaliście tej książki, na pewno nie zgadniecie, co mam na myśli). W wielu przypadkach pozwala zastanowić się, dlaczego ludzie, którzy wcale nie są głupsi niż inni mając taki sam dostęp do wiedzy jak pozostali, wierzą w największe bzdury. Podobała mi się ta życzliwość (co nie oznacza pobłażliwości) wobec płaskoziemców, homeopatów czy innych antyszczepionkowców. Z przyjemnością także przyjąłem przystępny, lekko gawędziarski, język. Z jednej strony taki styl powoduje, że nie znajdziemy szczególnie pogłębionej analizy danego zjawiska. Z drugiej strony jednak z zasadzie nie mam wątpliwości, że gdyby rządzącym dowolnej opcji politycznej zależałoby na młodzieży i wzbudzeniu w nich zdrowego sceptycyzmu - natychmiast książka ta trafiłaby do kanonu lektur szkoły średniej. A tak... Możemy sami po nią sięgnąć i polecać ją innym. Tak jak ja w tej chwili! 
6;Przed przeczytaniem tej lektury nie miałam o niej żadnej wiedzy i oczekiwań. Jednak zaskoczyło mnie zakończenie, czytało się w miarę szybko i przyjemnie ze względu na niewielką ilość stron. Cały sens książki, że "mądrość przychodzi z wiekiem", rozterki Kreona, cytaty i dynamiczna akcja były dużym plusem, polecam, jedna z moich ulubionych lektur obowiązkowych. 
6;Chyba najmniej podobała mi się ta część z wszystkich przygód detektywów. Tym razem wygrali wycieczkę do Meksyku a przy okazji będą rozwiązywać zagadkę. Jak dla mnie bez szalu 
8;„Księga szeptów” Vosganiana to nie jest jedna z tych książek, które zachwycają od pierwszych zdań i których nie chce się odkładać na półkę. Wręcz przeciwnie, z lekturą trzeba się powoli oswajać, żeby nie pogubić się w plątaninie postaci o obco brzmiących nazwiskach, miejsc i wydarzeń, na temat których brakuje mi szczegółowej wiedzy. Vosganian opowiada bowiem o mniejszości ormiańskiej w Rumunii – a droga tych ludzi wiodła z Imperium Osmańskiego, w którym na początku XX wieku doszło do ludobójstwa Ormian. „Księga szeptów” to zbiór opowieści przedstawionych w formie zasłyszanych przez młodego narratora historii. Opowiada on o swojej rodzinie i ludziach, których spotykali oni po drodze – w pewnym momencie zaczynałam szukać w internecie niektórych nazwisk i były to prawdziwe postacie w ormiańskiej historii. Vosganian tak umiejętnie snuje swoją opowieść, że nieznający szczegółów czytelnik nie jest w stanie odróżnić, gdzie kończy się fikcja, a zaczyna historia. I jedna i druga są jednak ciężkie i bolesne, nawet jeśli narrator stara się łagodzić swoją opowieść. Przytaczane fakty są już tak poruszające (wspomnienia bohaterów wracają do czasów ludobójstwa i osmańskiej brutalności), że potrzebowałam przerw w lekturze na uspokojenie myśli. To trudna książka, ale też niezwykle piękna mimo ciężkiej tematyki. Napisana jest bardzo dobrym językiem, choć czasem trzeba się skupić, gdy jedno zdanie – w końcu to opowieść, w której często cytuje się innych bohaterów – potrafi zająć całą stronę ;). „Księga szeptów” poruszyła mnie, zachwyciła, zmusiła do refleksji i szukania informacji na poruszone w niej tematy. Takie książki chcę czytać :) 
9;Bardzo cenię Abelarda za całokształt jego twórczości, niesamowity i dość, mimo wszystko, odmienny wizerunek komika na polskiej scenie stand-upowej, ogromny i staranny wkład w świat rozrywki. Uwielbiam go słuchać, ma zaskakująco zawsze trafne riposty i spostrzeżenia dotyczące otaczającego nas świata, robi to w bardzo dobrym stylu, z wysmakowaniem, z jedynym w swoim rodzaju poczuciem humoru - to połączenie ujmującej wrażliwości, spostrzegawczości, inteligencji i cudownej ironii, która zawsze trafia w punkt - bez zbędnego pie..olenia, bez nadmiernych przekleństw (Abelard używa je tak, jak lubię - jako przyprawę, nie jako danie główne), w punkt.  Uwielbiam jego występy, lubię jak wypowiada się w wywiadach, byłam ciekawa, jak poradzi sobie z formą pisaną. I... Abelard sprawdza się w każdej formie ;)  Zdecydowanie warto sięgnąć. Dodatkowy plus za fantastyczną wyobraźnię Córki, przelaną na papier plus za formę podania tej prozy - lektura, do której wiesz, że będziesz wracać. I będziesz to robić z ogromną przyjemnością. 
5;Kolejna lekka książka obyczajowa z wątkami delikatnie kryminalnymi. Czyta się bardzo szybko. Dobra na oderwanie od rzeczywistości po cięższej lekturze.  Fabuła i bohaterowie raczej nieskomplikowani.  Jedyna rzecz której mogłabym się czepić to postać pani psycholog, która zdecydowanie sama powinna uczęszczać na jakąś terapię. Bardzo dziwna bohaterka, której czyny i przemyślenia były co najmniej... dziwne. Jeśli szukacie lekkiego czytadła na długie jesienne wieczory i nie macie zbyt wielkich oczekiwań co do treści, możecie sięgnąć po tę książkę. 
10;Dwa lata. Tyle czasu minęło od ostatniego spotkania Mercy i Gabriela. Tyle minęło, od kiedy kobieta postanowiła, że powinni pójść własnymi ścieżkami.  Przez ten czas ich sportowe kariery nabrały tempa. Mężczyzna jest bokserem, a Mercy Stone nadal szlifuje swoje umiejętności w łyżwiarstwie figurowym. Do ich spotkania po feralnym lecie dochodzi, podczas trwania gali sportowca roku. Gabriel nie był przygotowany na spotkanie z kobietą, która była dla niego ważna, a ona z mężczyzną, który zasiał w niej spokój.  Cała akcja rozgrywa się w mieście grzechu, czyli Las Vegas.  Podczas czytania pierwszych stron, możemy zobaczyć jaką zmianę przeszli główni bohaterowie. Mercy nadal jest pewną siebie kobietą, która dąży do celu i nie daje za wygraną. Zadziorna i pyskata wygląda, jak kobieta zdolna do rozrywania serc na strzępy. Gabriel zmężniał, a jego mroczną aurę nadal można poczuć, czytając historię. Ich początkowa niechęć powodowała u mnie małe Deja vú. Ale jak wiadomo od nienawiści do miłości jest cienka granica.   Podczas każdej z ich rozmów mogłam poczuć tą niepowtarzalną chemię. Dane uczucia nie wygasły, a oni sami dojrzeli do nich. Opis emocji, przeżyć odczuć powoduje, że możemy je poczuć dosłownie.  Czytając książki Martynki, mam świadomość żeby przygotować się na coś nieoczywistego. W drugim tomie z serii, jednak nie byłam przygotowana na coś, co spowoduje miliony moich emocji. Wielokrotnie czułam niepokój wynikający z napięcia, które budowała autorka. Aura i tajemniczość powodowała, że z niecierpliwością czekałam, aż dojdziemy do punktu kulminacyjnego. Wszytskie wątki zostały dopracowane, a postacie zarówno główne, jak i drugoplanowe są wyjątkowe dzięki swoim charakterom.  Namiętność i idealność. Te słowa w moim odczuciu idealnie opisują tych kochanków. Nie umiem opisać słowami ich relacji, ale gwarantuję, że jeśli sięgnięcie po historię tej dwójki to zrozumiecie co chciałabym przekazać. Ta książka wciągnie was i niejednokrotnie na waszej twarzy pojawi się uśmiech, spowodowany ciętym językiem Stone. Zachowanie i odzywki Gabriela, również poszerzą ten uśmiech.  Muszę przyznać, że mam niedosyt po dwójce i z niecierpliwością czekam na trzeci tom.  Czytaliście już losy Gabriela Crade'a i Mercy Stone? 
9;Nadzwyczajna zwyczajność.   Opadające miękko na ziemię liście, zapach deszczu, mokrej ziemi i rodzinnego domu wypełnionego aromatami wydobywającymi się z kuchni. W tej książce nie ma wielkich wydarzeń i pędzącej na łeb, na szyję akcji. Jest proza ludzkiego życia, które nie jest łatwe, czasami nawet nie wydaje się przyjemne, ale sztuką jest zauważyć w nim kolory i aromaty, które nadają mu piękno i sens.  Autorka to potrafi. Tworzy swoje historie na wzór zaglądania do innych osób przez okno i podglądania ich świata, a jednocześnie w urzekający sposób wypełnia je klimatem otaczającej pory roku, przyrody. Na mnie to zawsze bardzo mocno działa i chyba stąd mój zachwyt przy lekturze każdej z części serii o Kozienicach.   Tym razem mamy jesień, ciężki i bolesny początek szkoły, zastanawianie się co dla dziecka najlepsze ( skąd ja to aktualnie znam?), są trudy początków macierzyństwa, zdrady i układanie życia. Gdzieś w tym wszystkim jak bumerang powraca ważny społeczny temat - problem piratów drogowych i zagrożenia dla pieszych i rowerzystów. Wszystko to brzmi znajomo, prawda? Wieża samotności to po raz kolejny książka, w której możemy odnaleźć samych siebie, przejrzeć się niczym w lustrze i może znacznie wyraźniej coś zauważyć niż podczas codziennej gonitwy.   Właściwie jedyne co mi nie odpowiada to fakt, że ja dalej z chęcią czytałabym o Kozienicach i tych bohaterach. Nie zgadzam się na zakończenie serii, a jeśli już to mam nadzieję, że autorka tworzy w głowie kolejne powieści. Piszę to oczywiście z przymrużeniem oka, ale chciałabym mocno zwrócić uwagę na tę serię. Spędziłam z nią cudowne chwile, towarzyszyła mi w naprawdę ciężkich momentach mojego życia. Razem z bohaterami przeżywałam wielkie i małe życiowe wzloty i upadki, zachwycałam się przyrodą i przemijającymi porami roku. Dla mnie niczego więcej ponad tę niezwykłą zwyczajność nie potrzeba. Kocham takie książki.   Czytaliście już książki Eweliny Matuszkiewicz? Dajcie znać jak wrażenia. 
10;Jestem zakochana, zauroczona i wzruszona. Mogłabym tak wymieniać bardzo długo, ponieważ czuję też delikatny smutek czy odrobinę nadziei. Kłębi się we mnie mnóstwo uczuć, a wszystko za sprawą jednej książki ubogiej w treść, a bogatej w emocje. Nie przypuszczałam, że te kilkadziesiąt stron książki Lisy Aisato ma taką siłę rażenia. Przecież ja zwykle rozpatruję ilustracje w kategorii ładne - nie ładne, a żeby tak głębiej coś poczuć, popłakać się? Tego jeszcze nie było.   Życie jest niezwykłe, nasycone wszystkimi odcieniami uczuć, zarówno tymi dobrymi, kolorowymi jak tęcza, jak i ciemnymi smutkami i niepowodzeniami. Tak samo ta książka. To zbiór kilkudziesięciu ilustracji przedstawiający życie od czasów dzieciństwa aż po dorosłość i starość. Czasem to aż nieprawdopodobne jak trafnie ukazują wszystko to co codziennie nas dotyczy. Są rozstania, powroty, powolny proces dorastania i szybki skok na główkę w dorosłość. Wszystko to przedstawione za pomocą charakterystycznej, nieco karykaturalnej kresu autorki. To książka do powolnego przeglądania, wpatrywania się w szczegóły, chwili zadumy i pokiwania głową nad prostymi prawdami jakie odkrywa. Idealna na ten pełen refleksji weekend. Sprawdzi się jako prezent czy to od siebie dla siebie dla wszystkich wrażliwców, ale też dla najbliższych.   Ja jestem zachwycona, powtórzę to jeszcze raz i zdecydowanie to najpiękniejsza książka jaką widziałam w swoim życiu. Polecam z całego serca. 
8;To pełna ciepła historia o cudach, które są możliwe w Boże Narodzenie. 20-letni Dominik /sierota od czwartego roku życia wychowywany w Domu Dziecka/, pragnący poznać swoją tożsamość i starszy pan - Ksawery /zapomniany przez syna/ - to główni bohaterowie powieści, których ścieżki życia w przedziwny sposób będzie splątane. Śliczna historia o przeciwnościach losu, o miłości, która nie przemija, starości pełnej zagubienia i samotności, bezsilności wobec życia, dręczących wspomnieniach, bezinteresownej przyjaźni, lękach, tęsknoty za przeszłością i nadziei. Ta powieść skłania do refleksji, wywołuje moc wzruszeń... Wyjątkowa, słodko- gorzka historia o niezwykłej przyjaźni pomiędzy młodym mężczyzną i starszym człowiekiem, który stracił cel w życiu. Wspaniała lektura oddająca świąteczny klimat, wzruszająca momentami do łez. A co wyniknie, gdy spotkają się takie dwie samotności? Czy to przeznaczenie, czy ślepy los? A może świąteczny cud? 
3;W porównaniu do reszty książek cobena bardzo słaba. Ne polecam 
9;Książka „Straż graniczna” Anny Gorczycy to świetne reportaże z życia codziennego licznych mundurowych strzegących naszych granic. Historie ludzi, przemycanych towarów, narkotyków, umiejętności indywidualne straży granicznej, szkolenia i wiele innych. Ciekawe reportaże pokazują jak naprawdę wygląda praca w mundurze, to ludzie ze świetną kondycją, znający kilka języków, posiadający kilka umiejętności, które ułatwiają im pracę i dają możliwość różnych szkoleń.  Serdecznie polecam, czyta się szybko. 
7;Świetnie napisana książka, którą czyta się na jednym wdechu. Dzięki autorce mamy przyjemność udać się w podróż w czasie i stopniowo poznawać historię kobiet od czasów prehistorycznych, aż po współczesne. Jest to prawdziwe kompendium wiedzy, które polecam każdemu. 
5;„Star Stable. Opowieści o zmroku” to książka, która jest skierowana do czytelników w wieku 9-12 lat i należy do serii „Star Stable”. Głównymi bohaterkami są cztery przyjaciółki należące do tzw. „Jeźdźców Dusz”, a więc mają magiczne moce, które mogą wykorzystać do walki ze złem. W przypadku tej historii można mówić przede wszystkim o klimacie z rodem Halloween, czyli opowieści z dreszczykiem. Cztery historie, które mają zarówno mocne, jak i słabsze cechy. Odniosłam wrażenie, że choć niektóre mogą przyprawić o gęsią skórkę młodszego czytelnika, to jednak cześć z nich ma ciekawy początek, ale koniec dość przewidywalny i sprawiający wrażenie napisanego w pośpiechu. Mam świadomość, że jest to książka skierowana do młodych odbiorców, ale zabrakło mi budowania napięcia od samego początku do końca każdej z tych opowieści. Jednakże dużym plusem tej książki są ilustracje oraz sposób jej wydania, który sprawia, że przyjemnie trzyma się ją w rękach i przy okazji może cieszyć wzrok młodszych czytelników, szukających połączenia magii przyjaźni, koni i z przymrużeniem oka – strasznych opowieści. 
10;piękna książka, dawno się tak nie wzruszyłam.. chwyta za serce 
8;„Każdy dom skrywa jakąś historię”  Przyznam się, że bardzo lubię oglądać horrory, bardzo lubię czuć ten dreszczyk emocji, ale i tak raczej ciężko mnie wystraszyć i zaskoczyć. „Wróć przed zmrokiem” to moje pierwsze spotkanie z książkowym horrorem. Jak mi się podobało?  Jest to naprawdę ciekawa i zaskakująca hksiążka. Wciągnęłam się w nią w sumie od samego początku. Bardzo podobała mi się historia napisana przez ojca Maggie. Przyznam, że miejscami czułam dreszcze na ciele i przez to nie umiałam oderwać się od czytania, bo jak najszybciej chciałam poznać wszystkie tajemnice.   Bardzo podobała mi się ta książka. Czytało mi się ją naprawdę bardzo fajnie, kiedy już myślałam, że wszystko wiem i odkryłam tajemnice, autor mnie zaskakiwał i akcja zmieniała swój obrót. A takiego zakończenia całej historii nigdy bym nie odgadła!   Jeżeli macie ochotę na miejscami przerażającą, ale również ciekawą i zaskakującą historię koniecznie przeczytajcie „Wróć przed zmrokiem” i poczujcie ten dreszczyk emocji!!   Polecam!!  Moja ocena to 8/10   Za możliwość zrecenzowania tego tytułu dziękuję Wydawnictwu MOVA! 
8;Autor w bardzo przejrzysty sposób przekazuje czym jest alkoholizm. Alkoholizm jest chorobą. W książce są przedstawione największe problemy dotyczące tej choroby: motywy picia; objawy ostrzegawcze; czynniki wpływające na rozwój uzależnienia, rodzaje pomocy i etyka zawodowa terapeuty uzależnień i wiele zagadnień dotyczące alkoholizmu. Książka jest dla terapeutów, ale również dla osób mających problem z tą straszną chorobą i ich rodzin. 
8;"Jeden za drugim" jest piątym tomem serii o detektywie Robercie Hunterze ze specjalnej jednostki policji Los Angeles. Ten tom jest o tyle specjalny od poprzednich, że Hunter i Garcia będą musieli skorzystać z pomocy FBI, wydziału ds. cyberprzestępstw. Książka utrzymana w klimatach darknetowych i przestępstw popełnianych w Internecie, więc jeżeli kogoś interesuje ta tematyka, ten tom bardzo mu się spodoba. Carter oprócz ścigania głównego przestępcy pokazuje jak wygląda "od kuchni" praca osób stojących na straży bezpieczeństwa w sieci. Książkę możemy traktować jako przestrogę przed tym, że w sieci nikt nie jest anonimowy. Jak bardzo byśmy chcieli się ukryć, nic nie ujdzie nam na sucho i zawsze dopadnie nas sprawiedliwość. Po za tym oczywiście jest to "typowy Carter", świetna akcja, genialna zbrodnia i Hunter dopadający kolejnego przestępcę grasującego w Mieście Aniołów. Moim zdaniem jest to najlepszy dotychczasowy tom w serii, a czytałem wszystkie poprzednie. Książkę można czytać bez znajomości tomów poprzednich, jednak Carter w niektórych miejscach puszcza oko do czytelników znających poprzednie tomy z serii. 
8;O niebo lepsza niż jedynka! Brawo! +1 za piękne Pojezierze Lubuskie 
8;Nigdy nie przypuszczałam, że książka dedykowana dla młodszego odbiorcy wciągnie czytelniczkę wiekowo przekraczającą 30-stke. Jednak tak się stało, a zatem brawa dla autora. Jest to kompendium wiedzy na temat ludzkiego ciała i wszystkiego, co jest z nim związane. Zawiera niesamowite, fascynujące i dziwne opisy wzbogacone genialnymi rysunkami. Sposób przekazu informacji na dość poważne tematy (np. jak działa nasze serce, czy budowa mózgu) jest na tyle lekki i przystępny, że bez problemu przypadnie d gustu młodszym czytelnikom. Ta wiedza udzieli im odpowiedzi na dość trudne pytania na temat własnego ciała i jego funkcjonowania. Nie na darmo jest to "kompletny(i kompletnie obrzydliwy) przewodnik po ludzkim ciele" z jakim miałam kiedykolwiek do czynienie. Polecam ;) 
8;Alaska (pozwólcie na skrócenie tytułu książki tylko do pierwszego jej członu) wydana została w serii podróżniczej Wydawnictwa Poznańskiego. Lecz tak naprawdę jest to znakomite studium historii i współczesności najbardziej na północ wysuniętego z amerykańskich stanów. Z jednej strony lektura obowiązkowa dla tych, którzy o wyprawie na Alaskę marzą, z drugiej niebezpieczna dla tych, którzy o tym nigdy nie myśleli, bo może się to całkowicie zmienić.  Każdy z nas lubi podróżować, jeśli pozwalają mu na to czas i środki. Niektórzy wybierają się w bardzo egzotyczne i trudno dostępne rejony, gdzie infrastruktura turystyczna nie daje wielkiego komfortu. Jeszcze mniejsza część o swoich podróżach pisze książki. Jednak liczba osób, które zdecydowały się na stałe przenieść w najdziksze i najmniej człowiekowi przyjazne zakątki świata i opisują je w sposób zachęcający do pójścia śladami autora, jest znikoma. Do takich należy Damian Hadaś, który swoje życie na wiele lat związał z Alaską, zakochał się w niej i tę miłość teraz sprzedaje ze swadą osobom, które po jego opowieść zdecydowały się sięgnąć.  Moja wiedza o Alasce ograniczała się to tej zdobytej (dawno, dawno temu) w szkolnej ławie, uzupełnionej serialem Przystanek Alaska i historią przygód Tomka Wilamowskiego (mowa o ostatnim, niedawno wydanym, tomie słynnego cyklu Alfreda Szklarskiego). Nie za wiele tego więc było, z wielkim więc zainteresowaniem sięgnąłem po pozycję Hadasia. I przyznam szczerze, że po jej lekturze nabrałem chęci do zobaczenia wszystkiego, o czym pisze na własne oczy. Wiem jednak, że tam nie pojadę, nie cierpię bowiem zimna i wiatru, zdecydowanie lubię upały, dla mnie nawet temperatura około zera jest trudna do zaakceptowania, a co dopiero mówić o -40. Autor jest zafascynowany Alaską, widać to, ale pisze o niej bardzo rzetelnie. Uprzedza, że nie jest to miejsce dla wszystkich, że nie każdy tam się odnajdzie i nie każdy z przyjemnością będzie wracał pamięcią do dni tam spędzonych. Bo generalnie i na ogół jest tam zimno, ciemno, wietrznie, a o wygodach znanych z europejskich kurortów możemy zapomnieć.  Wszystko to jednak rekompensuje piękno dziewiczej natury, która co prawda coraz mocniej doświadcza niszczycielskiej siły cywilizacji, ale wciąż pozostaje nieokiełznana, groźna, ale fascynująca, pociągająca jak mało co. No właśnie, groźna. Jak dziki mustang wierzga, stara się raz na zawsze pozbyć człowieka, fundując mu ekstremalnie niskie temperatury, wichury, trzęsienia ziemi, wybuchy wulkanów. Hadaś opisuje wszystko to niezwykle plastycznie, a opisy wzbogacone są całą masą przepięknych zdjęć. Można wręcz napisać, że to jest album, nieco tylko mniejszego formatu, niż jesteśmy przyzwyczajeni. Nawet więc ci, którzy nie lubią czytać, wolą oglądać obrazki, będą zadowoleni.  Jednak nie tylko o zimnie, śniegu, lodzie, przyrodzie, zwierzętach jest mowa w Alasce. Poznajemy kulturę i zwyczaje i rdzennych mieszkańców Alaski i tych, którzy tu przybyli w poszukiwaniu szczęścia. Jest też mowa o trudnej historii tego zakątka świata, o tym, jak przechodził on z rąk rosyjskich do amerykańskich, jak ścierały się kultura miejscowa z napływową, o tym, jak biały człowiek chciał podporządkować sobie tych, których nawiedził, jak chciał ich zepchnąć na margines życia, wyniszczyć wręcz jak kilkadziesiąt lat wcześniej Indian i jak mu się to (na szczęście) nie powiodło. Przeczytamy o gorączkach złota, miedzi i ropy naftowej, które pozostawiły na alaskańskim ciele krwawe blizny. Wraz z autorem możemy uczestniczyć w miejscowych świętach, obrzędach, latać do najbardziej oddalonych zakątków krainy, chodzić po górach, jeździć rowerem po lodzie i wiele wiele innych. Każdy rozdział to inna, fascynująca historia. Można je czytać po kolei, można też swobodnie skakać od jednego do drugiego, można wreszcie przeczytać tylko część z nich.  Książka napisana jest miłym w odbiorze językiem i stylem, pióro autor ma lekkie i wyrobione. Próbuje nawet sił w fragmentach beletrystycznych i wychodzi mu to całkiem nieźle. Szkoda, że pewnie na tej jednej pozycji skończy się pisarstwo Hadasia, bo nie sądzę, by chciał zmienić miejsce, w którym żyje. To co i jak pisze o Alasce zdecydowanie za tym przemawia. Książka dla podróżujących po świecie w rzeczywistości, ale i dla tych, którzy wolą wyprawy palcem po mapie - ciepłolubnych. 
10;Było to moje pierwsze spotkanie z twórczością autora i choć kryminały należą do mojego ulubionego gatunku literackiego, to muszę stwierdzić, że temu jednak czegoś brakowało. Książka z pewnością nie jest zła, przedstawiona historia mogłaby stworzyć naprawdę świetny kryminał, ale zdecydowanie trzeba by nad nią popracować. Ryszard Wagner wiedzie spokojne życie pracownika straży granicznej, aż do dnia gdy wracając z służby w Wigilię zabiera do swego domu napotkaną w lesie uciekająca przed nieznanym mężczyzną kobietę. Miss Sajgon, jak ją nazywa, to wietnamka, która w kraju znalazła się nielegalnie. Postanawia jej pomóc, ale ta pomoc kończy się w momencie, gdy jej ciało zostaje podrzucone w okolice jego domu. Wtedy Wagner postanawia wyjaśnić przyczyny śmierci dziewczyny, dojść do tego czy mógł jej pomóc i czy sam nie przyczynił się do jej śmierci pośrednio. Wtedy właśnie rozpoczyna śledztwo na własną rękę i sam nie do końca wie, komu tak naprawdę może zaufać, a kto zdradza jego kolejne ruchy. W książce poruszono również poboczne wątki, jak chociażby życie prywatne Wagnera, zarówno to aktualne, jak i to zamierzchłe, które tak naprawdę z teraźniejszością nie ma już nic wspólnego, niemniej jednak może zainteresować czytelników. Kasiazka przedstawia zagmatwane i skorumpowane życie w policji, czy straży granicznej, pokazuje, że tak naprawdę nikomu do końca nie można zaufać, a najlepiej polegać na sobie. Sama historia mogłaby być naprawdę dobra, ale ma tak wielkie braki, że nie sposób ich nie dostrzec. Pierwszym rażącym problemem są pojawiające się nagminnie w książce błędy, których nie do końca byłam w stanie zrozumieć. Kolejnym elementem są wszelkie niedomówienia i zbyt chaotyczne przeskoki między akcjami, co powoduje, że czytelnik naprawdę może się pogubić. Książka nie jest zła, nie męczyłam się podczas jej czytania, bo sama historia była przyjemna i ciekawą, ale nie jest odpowiednio dopracowana, co dla czytelnika może być rażące. Zdecydowanie książka przeznaczona dla mniej wymagających czytelników, bo Ci którzy kochają kryminały mogłoby jednak poczuć rozczarowanie. 
9;Cudownie czytająca się cała seria o pensjonacie ,sympatycznych mieszkańcach Drzewia i osób,które odwiedziły to miejsce.Pełna humoru,romantyzmu,jak i trudnych i niebezpiecznych sytuacji.Cieszę się,że jest jeszcze kontynuacja ,bo ciężko mi się rozstać z bohaterami. 