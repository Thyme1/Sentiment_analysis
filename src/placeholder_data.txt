10;"Prosta sprawa" to na chwilę obecną według mnie najlepsza ksiazka Chmielarza. Wciągnęła mnie od początku do końca, nie mogłam się oderwać, nie mogłam przestac czytać. Świetna fabuła, świetnie wykreowane główny bohater, ciekawe wątki, narracja i co najważniejsze, jest to choć nieco mocna to zupełnie lekka historia, którą dobrze się czyta i szybko. Przepadłam, dużo emocji, dużo wydarzen. Polecam
7;Seria komedii romantycznych "Mała czarna" wydawnictwa Albatros cieszy się dużym powodzeniem wśród czytelniczek, ponieważ zawiera lekkie, zabawne historie o relacjach uczuciowych i związanych z nimi perypetiach sercowych. Macie ulubione tytuły z tej serii?   Prawdziwą perełką są wśród nich niewatpliwie "Współlokatorzy" Beth O'Leary. Późniejsza powieść autorki była w mojej ocenie również bardzo udana, a teraz kolej na jej najnowsze literackie dziecko pt. "W drogę". Czy lektura tego tytułu była równie satysfakcjonująca? Odpowiem za moment.  Fabułę powieści rozpoczyna wyprawa dwóch przyrodnich sióstr Addie i Deb oraz wziętego na doczepkę Rodneya na ślub ich wspólnej przyjaciółki. Miało być tak swobodnie i przyjemnie... Tymczasem dochodzi do stłuczki, co z pewnością może opóźnić dotarcie do celu na czas. Jakby tego było mało, jej sprawcą jest były chłopak Addie, z którym dziewczyna rozstała się w niejasnych okolicznościach blisko dwa lata wcześniej. Wspólny cel podróży sprawia, że dalsza podróż odbywa się już w piątkę. Nie jest swobodnie, a już na pewno nie zapowiada się przyjemnie - Dylanowi towarzyszy bowiem jego nieodłączny przyjaciel, który nigdy nie kibicował związkowi kumpla, traktując Addie jak zło konieczne. Co wydarzy się podczas podróży, czy byli kochankowie będą w stanie zapomnieć o dawnych urazach i czy w ogóle dotrą na czas, doczytacie sami.  Od razu wspomnę, że lektura, choć ciekawa i przyjemna, nie zrobiła na mnie aż tak dużego wrażenia, jak w przypadku poprzednich tytułów autorki. Fajnym zabiegiem było oddanie głosu i Addie i Dylanowi, dzięki czemu historia wzlotów i upadków ich związku zyskiwała głębszą perspektywę. Podobało mi się także to, że autorka prowadziła narrację w dwóch przestrzeniach czasowych (teraz i wtedy) naprzemiennie.  Wykreowany przez Beth trójkąt uczuciowy sprawiał, że powieść nabierała atrakcyjności, przy czym zupełnie nie Addie, a tym bardziej Dylan (do którego jakoś nie mogłam się do samego końca przekonać) skradali całe show, lecz czynił to Marcus - chłopak, o którym powiedzenie, że zachowuje się kontrowersyjnie czy skandalicznie zakrawa na ogromne niedopowiedzenie.  "W drogę" to z pewnością ciekawa powieść o przyjaźni i miłości wymagającej pełnego zaufania i szczerości, o poszukiwaniu własnej drogi w życiu oraz o wartości, jaką jest wzajemne wybaczenie. Z tego względu polecam ją Waszej uwadze przy dokonywaniu wyboru lekkiej, przyjemnej lektury na jedno "posiedzenie". Wielbiciele zabawnych historii, obfitujacych w gagi sytuacyjne i prześmiewcze dialogi mogą być natomiast lekko zawiedzeni. Tak tylko uprzedzam 😉.
8;„Byłam zupełnie taka sama jak ognisty ptak. Spaliłam się doszczętnie, gdy pochowałam męża, a odrodziłam się silniejsza jako matka.”  Ava, młoda kobieta, miała nadzieję, że jej życie będzie idealne. Niestety nic nie potoczyło się tak, jakby chciała. Krótko po ślubie jej mąż zginął, a ona stanęła przed wyzwaniem i sama wychowuje swoją córkę. A Aubrey jest dość wyjątkowym dzieckiem. Ava, przede wszystkim dla swojej córki, postanawia coś zmienić w swoim życiu. Znajduje pracę w salonie tatuażu, ale przede wszystkim znajduje przyjaciół, na których może liczyć. Ale poznaje tam również jego. Finn to facet, który jest przeciwieństwem współpracowników. Wrogo nastawiony do Avy, co rodzi pomiędzy nimi wzajemną niechęć. Ale to nie przeszkadza, aby pojawiło się również pożądanie… Czy Ava i Finn będą jak Feniks i będą potrafili na nowo zacząć żyć? Co połączy tę dwójkę?  „Nie znosiłem takich kobiet. Nie znały swojego miejsca i zawsze miały coś do powiedzenia, myśląc, że ich słowo musi być tym ostatnim. [...] Ona była dokładnie tym, czego skrupulatnie unikałem od dłuższego czasu.”  „Dziewczyna Feniksa” to moje kolejne spotkanie z twórczością Moniki Skabary. Przyznam szczerze, że seria Dziedzictwo skradła moje serce, dlatego od tej pozycji wymagałam co najmniej równego poziomu. I autorka mnie nie zawiodła. Historia Avy i Finn’a wciągnęła mnie od samego początku. To, jak Monika wykreowała swoje postacie jest genialne. Stworzyła nieszablonowe postacie, które twardo stąpają po ziemi. A co najważniejsze, nie poszła utartym schematem. Wydaje mi się, że taki już urok autorki – przełamać schemat i stworzyć coś bardzo dobrego, ale zarówno coś innego. Ale tutaj zdecydowanie działa to na plus, ponieważ ja lubię jak te schematy są przełamane. A co, jak co, akurat Monika robi to bardzo dobrze.  Jeżeli chodzi o bohaterów, to tutaj całkowicie zauroczyła mnie mała Aubrey. Dziewczynka, która cierpi na spektrum autyzmu. Tutaj należy się wielki szacunek dla autorki, ponieważ nie jest łatwo poruszyć tak ciężki temat w książce. A jeszcze trudniej zrobić to tak, aby było dobrze. Tutaj natomiast mała, kochana Aubrey całkowicie mnie złapała za serce. A co najważniejsze, autorka nie potraktowała tematu na tak zwane „odwal się”. Widać natomiast, że włożyła w to sporo pracy, za co należą się jej wielkie brawa.  Zakończenie? Kurczę, zdecydowanie nie spodziewałam się takiego zakończenia! Monika zbiła mnie z tropu, a to jaki obrót przybrały sprawy kompletnie mnie zaskoczyło. Jestem cholernie ciekawa co przyniesie kolejny tom, bo to, w jakim osłupieniu pozostałam po przeczytaniu ostatniego rozdziału nie mieści się w mojej głowie.   „Od kiedy ta dziewczyna pojawiła się w studiu, zajęła w mojej głowie cholernie dużo miejsca, a teraz… jakimś sposobem dobrała się do mojego skamieniałego serca i razem ze swoją córką kruszyły otaczający je mur, kawałek po kawałku.”  Podsumowując. „Dziewczyna Feniksa” to kolejna bardzo dobra książka Moniki Skabary. Autorka ma bardzo dobry warsztat i lekki styl. Fabuła, która potrafi wciągnąć od pierwszej strony, a bohaterowie świetnie wykreowani. Co więcej, historia pokazuje, że każdy może, podobnie jak Feniks, podnieść się z popiołów i znów zacząć żyć. Ato, co działo się w przeszłości nie definiuje niczyjej teraźniejszości. Zdecydowanie polecam!  „Każde z nas ma swoją historię i dźwiga własny krzyż. Tylko od ciebie zależy, czy pozwolisz by zemsta przesłoniła ci to, co dobre w twoim życiu.”